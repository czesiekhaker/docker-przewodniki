<!DOCTYPE HTML PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
<meta http-equiv="Content-Type" content="text/html; charset=utf-8" >
	<title>Wersja dla słabowidzących | Życie wśród kamer. Przewodnik</title>
	<link rel="stylesheet" href="css/dv.css" type="text/css">
	<link rel="stylesheet" href="css/normal.css" type="text/css">
	<script type="text/javascript" src="//use.typekit.net/zpd8nqy.js"></script>
	<script type="text/javascript">try{Typekit.load();}catch(e){}</script>
	<link rel="shortcut icon" src="images/favicon.ico" />
	<meta name="viewport" content="initial-scale=1.0">
</head>
<body>
<div id="wrapper">
	<div class="wideText">
	<p class=""><a href="/">Powróć do strony głównej przewodnika</a></p>
	<p class=""><a id="" target="_blank" href="files/zycie-wsrod-kamer.pdf">Pobierz przewodnik w PDF</a></p>
	
		<div class="text">
		<img class="travaillefoto mrgbottom20"  src="images/z2.png" alt="Ilustracja: Życie wśród kamer." width="600" height="296" />
<h1>Życie wśród kamer. Przewodnik</h1> 

	   <p class="futura text21 mrgtop40">„Jeśli wolność słowa w ogóle coś oznacza, to oznacza prawo do
mówienia ludziom tego, czego nie chcą słyszeć”.</p>
	   <p class="futura black mrgbottom40">George Orwell</p>
	   
		 <iframe frameborder="0" width="480" height="270" class="mrgbottom20" src="//www.dailymotion.com/embed/video/x28epbm" allowfullscreen></iframe>
	   
		<p class="futura lead enterdol">Na <a href="http://panoptykon.org/surveillance-camera-man-2">nagraniu</a> widzimy kolejne osoby w codziennych sytuacjach: ktoś siedzi
		w samochodzie, ktoś wychodzi ze sklepu, ktoś inny rozmawia przez komórkę
		w kawiarnianym ogródku. Do każdej z tych osób podchodzi operator kamery.
		Cały czas nagrywa. Ludzie reagują różnie: część z nich próbuje się dowiedzieć,
		dlaczego to robi; większość nie kryje niezadowolenia; niektórzy odpowiadają
		agresją.</p>

<p class="futura lead enterdol">Czy możemy dziwić się reakcji tych osób? Nie wiedzą przecież, kto ich nagrywa.
Nie mają pojęcia, w jakim celu to robi. Mogą jedynie zgadywać, co stanie
się z nagraniem.</p>

<p class="futura lead enterdol">W tym samym czasie w przestrzeni wokół znajdują się kamery monitoringu.
I obserwują to, co się dzieje. Nikt jednak nie zwraca na nie uwagi. Czy nagrywane
osoby wiedzą, do kogo należą te kamery i w jaki sposób są wykorzystywane?
A może po prostu wolą o tym nie myśleć…</p>


<p class="futura lead mrgtop20 mrgbottom10 center">* * *</p>

<p class="futura lead enterdol">Kamery monitoringu stały się naturalnym elementem naszego życia. Właściwie
nikogo już nie dziwi ich obecność w otaczającej przestrzeni. Uważne oko wypatrzy
je niemal wszędzie, jednak – małe i niepozorne – zazwyczaj nie zwracają
na siebie uwagi. Niby zdajemy sobie sprawę z ich obecności, ale nie czujemy
na sobie ich wzroku. Zakładamy, że muszą służyć ważnym celom. Na przykład
bezpieczeństwu. W końcu dzięki kamerom jest dużo bezpieczniej. Czyż nie?
Przewodnik <span class="italic">Życie wśród kamer</span> obala ten i wiele innych mitów dotyczących
monitoringu. Znajdziecie w nim informacje o tym, jak działają kamery i do
czego są wykorzystywane. Przeczytacie o ich skuteczności oraz wpływie na
życie społeczne. Dowiecie się, jakie problemy mogą się wiązać z ich wykorzystywaniem
na masową skalę.</p>

<p class="futura lead enterdol">Ten przewodnik ma pomóc odnaleźć się w świecie pełnym wszędobylskich
kamer. I skłonić do refleksji nad tym, czy chcemy, by było ich wokół jeszcze
więcej.</p>
		<br>
</div>
	</div>
	
	<div class="wideText">
   <div class="text">
      <h2 class="tytulRozdzial mrgtop40 mrgbottom20">Rozdział 1. Działanie</h2>
   
<div class="ilustacjaDv">
	      <img class="travaillefoto mrgbottom40" src="images/rzo1.png" alt="Ilustracja: Rozdział 1. Działanie" width="600" height="279" />
      </div><!-- ilustacjaDv -->
   			
   			
   <p class="">Na początku przedstawmy naszą bohaterkę: kamerę monitoringu. Może ona wyglądać
rozmaicie. Ta przyczajona w kącie Twojej ulubionej kawiarni może zerkać czarnym,
okrągłym okiem. Ta ze schyloną głową obserwująca wejście do Twojego bloku może
być biała i podłużna. To tylko dwa z jej licznych wcieleń.</p>

<p class="akapit">To właśnie od niej wszystko się zaczyna. Ale na niej nie kończy. Kamera to bowiem
tylko pierwszy element systemu monitoringu. Systemu, który może składać się
z jednej bądź bardzo wielu kamer. Gdzieś, poza naszym wzrokiem, znajduje się miejsce,
do którego kamera – za pomocą kabla albo drogą radiową – przekazuje obraz.
I to właśnie odróżnia ją od wielu innych kamer. <span class="bold">Kamera monitoringu umożliwia
śledzenie zdarzeń na odległość.</span></p>

   		 <div class="polCol  borderleft rozwijalnyDiv">
   			<p class="futura enter prawniczy"><span class="ucase">W terminologicznym gąszczu</span> <br>Monitoringowe wyzwania zaczynają się na poziomie języka. W Polsce nie mamy utrwalonego nazewnictwa określającego monitoring wizyjny i audiowizyjny. Bywa on nazywany telewizją przemysłową (systemem kamer przemysłowych), telewizją dozorową, wideonadzorem (nadzorem wideo) albo CCTV (skrót od angielskiego: closed circuit television). Niestety żadne z tych wyrażeń nie jest pozbawione wad. Dotyczy to również najpopularniejszego, ale bardzo niejednoznacznego, „monitoringu”.</p>
				
   		</div><!-- polcol -->
         

<h3 class="linia sekcja">Gdzie spotkamy kamery monitoringu?</h3>

<p class="">Współcześnie niemal na każdym kroku możemy znaleźć się w polu obserwacji kamer.
Trudno wręcz wskazać miejsce, w którym nie byłyby instalowane. Możemy się na nie
natknąć:</p>
   	
   	<ul class="ulwciety enter">	
<li><p>w przestrzeni publicznej, dostępnej dla wszystkich bez ograniczeń,
np. na ulicach, skwerach, w parkach;</p></li>
<li><p>w miejscach udostępnianych wszystkim, ale na określonych zasadach,
np. w budynkach użyteczności publicznej, obiektach sportowych, muzeach,
szpitalach, w pojazdach komunikacji publicznej, centrach handlowych i sklepach,
na stacjach benzynowych, w hotelach, kinach, barach i restauracjach;</p></li>
<li><p>w miejscach dostępnych dla wybranych osób, np. w biurach i zakładach
produkcyjnych, w szkołach, przedszkolach i żłobkach, w więzieniach,
na prywatnych posesjach, a nawet w mieszkaniach.</p></li>
   	</ul>
   	
   	<p class="akapit">Jak widać, kamery monitoringu mogą być wykorzystywane do obserwacji i rejestracji
   	tego, co dzieje się zarówno w otwartej przestrzeni, jak i we wnętrzach budynków.
   	Coraz powszechniej są instalowane również w różnego rodzaju pojazdach,
   	np. komunikacji miejskiej. W Warszawie w kamery wyposażane są rutynowo wszystkie nowo kupowane autobusy. W niektórych krajach popularne jest natomiast
   	instalowanie kamer w taksówkach. </p>

<p class="akapit">Monitoring jest najbardziej rozpowszechniony
w największych ośrodkach miejskich. W Polsce liderką jest Warszawa, w której prawdopodobnie znajduje się najwięcej kamer zarówno w liczbach
bezwzględnych, jak i w przeliczeniu na mieszkańca. Składają się na to kamery miejskiego monitoringu i tysiące innych kamer: publicznych i prywatnych.</p> 
         
  
   <div id="popupStrzalki1" class="mrgtop20 popupBlueBg ">
      <div class="popupBlue2">
      <button title="Close (Esc)" type="button" class="mfp-close">&times;</button>
      <p class="futura text16 ucase">Stolica w oku kamer</p>
      <p class="futura text16">Liderką monitoringowej rywalizacji jest Warszawa. Działa tutaj ponad 400 miejskich kamer zintegrowanych w system zarządzany przez Zakład Obsługi Systemu Monitoringu (ZOSM). Obraz z większości z nich jest na bieżąco obserwowany przez operatorów zatrudnionych w Zakładzie. Ale to tylko część miejskich kamer. W ramach Zintegrowanego Systemu Zarządzania Ruchem działa ponad setka kamer należących do Zarządu Dróg Miejskich. Prawie 300 urządzeń zainstalowano w metrze, a dobrze ponad 4500 – w autobusach i tramwajach. Do tego trzeba doliczyć kamery w szkołach – gdzie tylko w ramach trzyletniego (2007–2009) programu dofinansowania zamontowano ich łącznie prawie 1900 – oraz w urzędach.</p>
      </div><!-- popupBlue -->
   </div><!-- popupBlueBg -->
         
            	
   	<p class="enterdol akapit">Moda na monitoring nie omija jednak również mniejszych miejscowości. Kamery instalowane są coraz powszechniej w miasteczkach i na wsiach. Pojawiają się nawet w miejscach, w których większość z nas zupełnie się ich nie spodziewa, np. w – kojarzących się bardziej z dziką przyrodą niż obecnością człowieka i jego wynalazków – lasach.</p>
   	
   	<div class="tlo yellowBg zab">
<p class="yellowBg inline">Członkowie koła łowieckiego w austriackiej Karyntii wykorzystywali kamery monitoringu do obserwowania zwierząt. Pewnego dnia to jednak nie sarny czy dziki przykuły ich uwagę, ale para kochanków, która najwyraźniej nie zdawała sobie sprawy z tego, że las jest monitorowany. Pikanterii sprawie dodawał fakt, że jedną z nagranych osób okazał się lokalny polityk.</p>
	</div><!-- yellowBg -->
   	
   	<p class="akapit">Większość kamer, które spotykamy na co dzień, przytwierdzona jest na stałe do
   	ścian bądź słupów. Ale nie jest to regułą. Dzięki kamerom ruchomym i wehikułom,
   	w których mogą się one przemieszczać nawet na znaczne odległości, monitoring staje
   	się coraz bardziej mobilny. Warszawska policja wykorzystuje na przykład specjalne,
   	wyposażone w kamery samochody. Jednak to nie monitoring jeżdżący skupia na sobie
   	szczególną uwagę, ale ten… latający. To efekt dynamicznego rozwoju dronów, czyli
   	małych bezzałogowych samolotów, które coraz powszechniej wykorzystywane są
   	do monitorowania różnych przestrzeni.</p>
   	
   	
   	   	   		 <div class="polCol  borderleft rozwijalnyDiv">
   	   			<p class="futura enter prawniczy"><span class="ucase">Drony – podniebni obserwatorzy</span><br>„Drony” to popularne określenie bezzałogowych statków powietrznych, których lot jest zaprogramowany
   	      			albo sterowany zdalnie. Niektóre są duże, inne
   	      			– naprawdę maleńkie. Różnią się też wyposażeniam
   	      			i możliwościami.</p>

<p class="futura enter prawniczy">Najbardziej zawrotną karierę drony zrobiły w wojsku.
Obecnie są na szeroką skalę wykorzystywane
na przykład przez amerykańską armię w akcjach
militarnych – zarówno do zbierania informacji, jak
i zabijania przeciwników (tzw. targeted killings). Trudno
się dziwić, że to ten aspekt działania dronów budzi
największe emocje.</p>

<p class="futura enter prawniczy">Jednak coraz powszechniejsze staje się także wykorzystanie
dronów w celach cywilnych. Są one promowane
jako narzędzie przydatne w realizacji wielu
zadań: od sprawdzania poziomu wód i reagowania
na klęski żywiołowe, przez ochronę granic i kontrolowanie
demonstracji, aż po walkę z przestępczością.</p>

<p class="futura enter prawniczy">W krajach, w których drony zdążyły się już zadomowić,
budzą zazwyczaj spore kontrowersje. Latający
monitoring stwarza nowe możliwości ingerowania
w prywatność: może być wykorzystywany do śledzenia
ludzi i pojazdów oraz obserwowania przestrzeni
prywatnej. I to w sposób właściwie niezauważalny
dla osób poddanych kontroli. W USA w większości
stanów zgłoszono projekty aktów prawnych ograniczających
możliwość używania dronów.</p>
   					
   	   		</div><!-- polcol -->
   	         
   	         
   	
   	
   	<h3 class="linia sekcja">Kto korzysta z monitoringu?</h3>
   	
<!--
   	   			<div style="clear:both"></div>
         <div class="przypisBoczny">
      		<p class="przypis green">Przy polskich drogach niczym grzyby po deszczu wyrosły tablice z napisem „Miasto monitorowane”. To nie tylko ostrzeżenie, ale i – przede wszystkim – reklama: próba pokazania, że miasto jest nowoczesne i dba o bezpieczeństwo mieszkańców i przyjezdnych. Niestety rzadko wiadomo, co ten chwytliwy slogan oznacza w praktyce.</p>
         </div>
-->
   	
   	<p class="enterdol withWaypoint">Monitoring najczęściej jest kojarzony z systemami instalowanymi w przestrzeni
   	publicznej przez władze miast. W rzeczywistości miejskie kamery stanowią raptem
   	drobny ułamek wszystkich kamer monitoringu. Przystępne ceny najprostszego sprzętu
   	sprawiają, że dzisiaj właściwie każdy może sobie pozwolić na instalację kamery
   	i obserwację bądź rejestrację obrazu. Z monitoringu w swojej codziennej działalności
   	korzystają:</p>

   		<ul class="ulwciety enter">
<li><p><span class="bold">instytucje publiczne</span>, zarówno państwowe, jak i samorządowe, rozmaite
służby (np. policja i straż miejska);</p></li>
<li><p><span class="bold">podmioty prywatne</span>, w tym: firmy, wspólnoty i spółdzielnie mieszkaniowe,
a także indywidualne osoby.</p></li>
   		</ul>

<p class="akapit">Zazwyczaj nie wiemy, kto jest właścicielem danej kamery. W Polsce bowiem nie
informuje się o tym, do kogo należy konkretny egzemplarz. W niektórych przypadkach
miejsce instalacji bądź sposób wykorzystania kamery wskazuje na to, do kogo
może ona należeć. Zazwyczaj jednak trudno odróżnić nawet kamerę „publiczną”
od „prywatnej”.</p>

<p class="akapit">Jakiś czas temu „Gazeta Stołeczna” próbowała się dowiedzieć, do kogo należy
kilkadziesiąt kamer zamontowanych w Warszawie na rondzie Dmowskiego. Jedynie
z częściowym sukcesem. Właścicieli 8 kamer nie udało się zidentyfikować.</p>

<p class="akapit enterdol">W praktyce obsługa wielu kamer instalowanych przez publiczne instytucje jest
powierzana agencjom ochrony. Z informacji uzyskanych przez Fundację Panoptykon
od władz polskich miast wynika, że nawet w przypadku monitoringu miejskiego
administratorami systemów bywają prywatne firmy. Z taką sytuacją mamy do czynienia
na przykład w Dębicy, Głogowie i Pyrzycach.</p>
   	
   	<p class="futura prawniczy ucase sekcja">Monitoring miejski</p>

<p class="futura prawniczy enterdol">Przy polskich drogach niczym grzyby po deszczu wyrosły tablice z napisem „Miasto monitorowane”. To nie tylko ostrzeżenie, ale i – przede wszystkim – reklama: próba pokazania, że miasto jest nowoczesne i dba o bezpieczeństwo mieszkańców i przyjezdnych.</p> 

<p class="futura prawniczy enterdol">Niestety rzadko wiadomo, co ten chwytliwy slogan oznacza w praktyce. Dlatego Fundacja Panoptykon wraz z Rzecznikiem Praw Obywatelskich i Generalnym Inspektorem Ochrony Danych Osobowych (GIODO) postanowiła bliżej się temu przyjrzeć. W 2012 roku wysłała do wszystkich 335 polskich miast powiatowych wnioski o informację publiczną zawierające pytania o miejskie systemy monitoringu oraz inne kamery finansowane z lokalnego budżetu.</p> 

<p class="futura prawniczy enterdol">Choć władze miast miały prawny obowiązek odpowiedzieć na zadane pytania, co trzecie uchyliło się od tego, a niektóre odesłały ankiety pełne luk albo udzieliły odpowiedzi kuriozalnych bądź niezgodnych z prawdą. Na przykład władze Szczecina odpowiedziały, że w ich mieście nie ma monitoringu, co stało w sprzeczności choćby z informacjami publikowanymi na oficjalnej stronie internetowej. Mimo to udało się zabrać sporo cennych informacji dotyczących monitoringu w polskich miastach. Jaki obraz się z nich wyłania?</p>

<p class="futura prawniczy enterdol">Kamery monitoringu wrosły w krajobraz polskich miast, również tych niedużych. W niemal 9 na 10 zbadanych miejscowości działają kamery finansowane z miejskiego budżetu, a w 3 na 4 przynajmniej część z nich jest zintegrowana w ramach miejskich systemów monitoringu. Najwięcej miast po raz pierwszy sięgnęło po monitoring w 2001 roku oraz w latach 2004–2009. Ponad 2/3 miast planuje rozbudowę sieci monitoringu
w kolejnych latach. </p>

<img class="mrgtop10 travaillefoto" src="images/przewodnik_CCTV_rysunki1_copy.svg" alt="Rozpowszechnianie miejskiego monitoringu w Polsce" width="589" height="255" />


<div id="popupPrzypis1" class="mrgtop20 popupBlueBg ">
   <div class="popupBlue2">
   <button title="Close (Esc)" type="button" class="mfp-close">&times;</button>
      <p class="futura black text16">
* Dane na 2012 rok zebrane na podstawie informacji uzyskanych przez Fundację Panoptykon we współpracy z RPO i GIODO od 217 miast powiatowych. Opracowanie wyników: Anna Baczko-Dombi.</p>
   </div><!-- popupBlue -->
</div><!-- popupBlueBg -->


<p class="futura prawniczy enterdol">Kamery zintegrowane w miejskich systemach monitoringu instalowane są najczęściej w przestrzeni publicznej – na ulicach, w parkach i innych terenach zielonych. Duża część kamer niezintegrowanych, ale finansowanych z miejskiego budżetu, jest zamontowana w szkołach i urzędach.</p>

<p class="futura prawniczy enterdol">Liczba kamer działających w ramach miejskich systemów monitoringu jest zróżnicowana w zależności od miasta. Ich liczba waha się od kilku do kilkuset sztuk. Miejskie kamery niezintegrowane w ramach systemów są znacznie liczniejsze. Oczywiście im większe miasto i bardziej pokaźny budżet, tym więcej kamer. Na tym polu miasta wojewódzkie zdecydowanie zostawiają w tyle resztę miast powiatowych.</p>

<p class="futura prawniczy enterdol">Ze względu na brak prawnych regulacji działania miejskiego monitoringu w każdym z miast panują inne zwyczaje. Za monitoring odpowiadają bardzo różne podmioty: straż miejska (komendant); policja (komendant); urząd miasta (prezydent, burmistrz, różne wydziały); zewnętrzne firmy (np. agencje ochrony). Podobna różnorodność dotyczy również innych aspektów działania monitoringu, np. długości przechowywania nagrań i zasad ich udostępniania.</p>
   	
   	
   <h3 class="linia sekcja">Jak działa monitoring?</h3>
   	
<p class="">Sprzęt do monitoringu jest produkowany i sprzedawany na dużą skalę. Tak jak inne
produkty, jest on bardzo zróżnicowany pod względem jakości i możliwości technicznych.
<span class="bold">Z jednej strony trwa „wyścig technologiczny” najdroższych modeli, a z drugiej
– te niedrogie ciągle tanieją.</span> Dostępne są takie kamery, które pozwalają przeczytać
treść SMS-a wyświetlonego na ekranie komórki, i takie, dzięki którym można się
co najwyżej zorientować, że jakiś człowiek wszedł w pole ich widzenia.</p>

   	   		 <div class="polCol  borderleft rozwijalnyDiv">
   			<p class="futura enter prawniczy"><span class="ucase">Możliwości techniczne</span><br>Monitoring może przekazywać i rejestrować obraz
czarno-biały lub kolorowy. Odbywa się to płynnie bądź poprzez wykonanie serii zdjęć w pewnych odstępach
czasu. Niektóre kamery są statyczne, innymi
można zdalnie sterować, np. obracać je lub robić zbliżenia.
Wykorzystywane są również systemy samoczynnie
reagujące na ruch bądź zmianę temperatury.
Reakcja może polegać na uruchomieniu rejestracji
obrazu lub dźwięku bądź zrobieniu zbliżenia.</p>
<p class="futura enter prawniczy">
Niektóre kamery mogą automatycznie dostosowywać
się do oświetlenia w obserwowanym otoczeniu
i odbierać obraz w półmroku. W przypadku kamer
wyposażonych w diody emitujące światło podczerwone
niewidoczne dla ludzkiego oka możliwe jest
korzystanie z nich nawet w całkowitej ciemności.
Taka kamera potrafi oświetlić obiekt odległy
o 100 m. Władze 88% miast zadeklarowały posiadanie
kamer działających w trybie nocnym.</p>
				
   		</div><!-- polcol -->
         
         


<p class="akapit">W praktyce monitoring może działać w oparciu o różne modele. Obraz z kamer
może być:</p>

<ul class="ulwciety enter">
<li><p><span class="bold">rejestrowany</span> (tak dzieje się w przypadku większości systemów);</p></li>
<li><p><span class="bold">obserwowany przez operatorów</span> stale (np. w przypadku wielu miejskich
systemów monitoringu) bądź w sposób nieciągły (np. w przypadku wielu
szkół, gdzie obserwacja kamer może należeć do dodatkowych obowiązków
różnych osób: dyrektorów, woźnych, pracowników ochrony);</p></li>
<li><p><span class="bold">udostępniany</span> nieograniczonemu gronu odbiorców (np. w przypadku
upubliczniania w Internecie podglądu z tego, co dzieje się na basenie czy
w przestrzeni miejskiej) bądź wybranym osobom (np. w przypadku udostępniania
podglądu z niektórych przedszkolnych bądź osiedlowych systemów
monitoringu po zalogowaniu się).</p></li>
</ul>

<p class="akapit">Oczywiście te sposoby działania nie wykluczają się wzajemnie – obraz może być
na przykład jednocześnie obserwowany przez operatorów i zapisywany. Z taką sytuacją
mamy do czynienia w przypadku większości miejskich systemów monitoringu.
Z informacji uzyskanych przez Fundację Panoptykon wynika, że obraz jest zarówno
obserwowany, jak i nagrywany w przypadku 71% miast, a jedynie nagrywany w przypadku
26% miejscowości.</p>
         
         
   <div id="popupStrzalki2" class="mrgtop20 popupBlueBg ">
      <div class="popupBlue2">
      <button title="Close (Esc)" type="button" class="mfp-close">&times;</button>
      <p class="futura text16 ucase">Kto może zostać operatorem?</p>
      <p class="futura text16">W przypadku warszawskiego Zakładu Obsługi Systemu Monitoringu warunkiem przyjęcia na stanowisko operatora miejskiego systemu monitoringu wizyjnego są: wykształcenie minimum średnie; dobry wzrok; percepcja głębi ostrości; widzenie perspektywy na ekranie monitora; krótki czas reakcji na bodziec wzrokowy; detekcja szybkiego ruchu; zdolność do podążania za obiektem w ruchu; koordynacja oko-ręka; zdolność rozróżniania kolorów; zdolność do długotrwałej koncentracji; odporność na nudę i monotonię; zdolność wychwytywania informacji kluczowych; podzielność uwagi; orientacja w terenie; zdolność do zapamiętywania schematów działania; wyobraźnia i pamięć przestrzenna; wysoka odporność na stres; samodzielność w podejmowaniu decyzji; umiejętności pracy w grupie.</p>
      </div><!-- popupBlue -->
   </div><!-- popupBlueBg -->
   

<p class="akapit">Liczba kamer monitoringu wciąż rośnie, a oczekiwania z nimi związane zaczynają
wykraczać poza możliwości działania ograniczonej grupy operatorów. Niektórzy
uważają, że rozwiązaniem tego problemu jest <span class="bold">wsparcie działania ludzi przez rozmaite
programy komputerowe</span>. Rozwijane są systemy łączące dane z monitoringu
z innymi informacjami, algorytmy służące rozpoznawaniu twarzy czy automatycznemu
wykrywaniu zagrożeń. Jedną z funkcjonalności najczęściej wykorzystywanych
w praktyce jest automatyczne rozpoznawanie tablic rejestracyjnych (ANPR). Władze
21% polskich miast zadeklarowały, że ich systemy monitoringu są wyposażone w taką
funkcję.</p>

<p class="akapit">Niekiedy poza obrazem <span class="bold">nagrywany jest również dźwięk</span>. Wciąż nie jest to powszechną praktyką, jednak w wielu sytuacjach życia codziennego (np. w placówkach
niektórych banków) musimy się liczyć z tym, że nasze rozmowy mogą zostać podsłuchane.
Niestety nie zawsze jesteśmy informowani o rejestracji dźwięku, więc możemy
sobie z tego nie zdawać sprawy.</p>

   	<div class="tlo yellowBg zab">
<p class="yellowBg inline">W marcu 2013 roku doszło do wypadku autobusu PKS jadącego ze Stegny do Gdańska. Kierowca zasłabł, ale poważniejszych konsekwencji udało się uniknąć dzięki
przytomnej reakcji pasażerów. Nagranie z kamery zamontowanej w autobusie trafiło
do mediów – każdy mógł obejrzeć przebieg wydarzeń i usłyszeć krzyki przerażonych
pasażerów. Kobiety, które przejęły kontrolę nad pojazdem, na chwilę stały się bohaterkami.
Niewiele osób zwróciło uwagę na to, że ta relacja powstała dzięki kamerze,
która rejestrowała nie tylko obraz z kabiny kierowcy, ale również rozmowy nieświadomych
pasażerów.</p>
	</div><!-- yellowBg -->

<p class="akapit">Monitoring może służyć nie tylko do nagrywania dźwięku, ale również do przekazywania go w odwrotnym kierunku: przy kamerach mogą być montowane głośniki,
które umożliwiają zwrócenie uwagi osobie naruszającej porządek. To rozwiązanie jest
już – choć rzadko – wykorzystywane również w Polsce, np. w Legionowie i Tczewie.</p>

   	   		 <div class="polCol  borderleft rozwijalnyDiv">
   			<p class="futura enter prawniczy"><span class="ucase">Atrapy kamer, czyli obserwacja na niby</span><br>Niekiedy monitoringowe oko bywa ślepe. I to nie ze
względu na awarię sprzętu, ale przekonanie, że sam
widok kamery zniechęca do podejmowania niepożądanych
zachowań. Takie rozwiązanie jest stosowane
dość powszechnie – atrapy kamer możemy spotkać
na przykład na osiedlach mieszkaniowych i w szkołach.
Powód jest prosty – oszczędności.</p>
<p class="cytat2 enter">
„Posłużyliśmy się taką manipulacją, bo nie stać nas
było na więcej kamer. Jest oko, a nie ma kamery,
ale oni myślą, że jest”. <br><span class="">Psycholog, szkoła podstawowa, Warszawa</span></p>
<p class="futura enter prawniczy">
Atrapy kamer bywają wykorzystywane nawet
w ramach miejskiego monitoringu. Przyznało się do
tego aż 18% miast. Wśród nich znalazły się miasta
wojewódzkie: Toruń, Rzeszów i Kraków.</p>
<p class="futura enter prawniczy">
Korzystanie z atrap jest bardzo niepokojącą praktyką.
Dlaczego? „Profesjonaliści” są w stanie poznać,
czy mają do czynienia z działającą kamerą monitoringu,
a pozostałe osoby prawdopodobnie i tak nie
zwrócą na nią uwagi. Problemem jest również to,
że atrapy mogą dawać złudne poczucie bezpieczeństwa:
zdarzało się, że osoby w potrzebie próbowały
wykorzystać je do wezwania pomocy. Bezskutecznie.</p>
				
   		</div><!-- polcol -->
         
         

<h3 class="linia sekcja">Do czego służy monitoring?</h3>

<p class="">Zazwyczaj nie jest łatwo się zorientować, do czego w praktyce służy konkretna kamera monitoringu. Cele instalacji kamer rzadko są podawane do wiadomości osób obserwowanych. A jeśli tak się dzieje, deklaracje te przypominają raczej komunikat PR-owy niż rzetelną
informację.</p>

   	   		 <div class="polCol  borderleft rozwijalnyDiv">
   			<p class="futura enter prawniczy"><span class="ucase">Ścieżki rozwoju monitoringu</span><br>Choć monitoring najbardziej dynamicznie rozwija
się w ostatnich dekadach, ma on znacznie dłuższą historię. Przypadki zdalnego przekazywania obrazu
miały miejsce już w pierwszej połowie XX wieku.
Przez długie lata monitoring był wykorzystywany
w ograniczonym zakresie i do ściśle określonych
celów – początkowo przede wszystkim do kontroli
produkcji w fabrykach i nadzoru nad pracownikami.
W latach 50. kamery zaczęto wykorzystywać do
zarządzania ruchem drogowym, a później również
do odstraszania i namierzania sprawców kradzieży
sklepowych oraz ochrony miejsc „podwyższonego
ryzyka”: banków, kasyn i lotnisk.</p>
<p class="futura enter prawniczy">
Do Polski monitoring trafił – podobnie jak wiele
zachodnich wynalazków – w latach 70. Na początku
był wykorzystywany przede wszystkim w dużych
zakładach produkcyjnych; nie przypadkiem przez
lata nazywany był „telewizją przemysłową”.</p>
<p class="futura enter prawniczy">
Z czasem zakres stosowania monitoringu zaczął się
rozszerzać. W latach 90. ubiegłego wieku monitoring
został zaprzęgnięty do walki z przestępczością uliczną
i zaczął być postrzegany jako rutynowe narzędzie
służące utrzymywaniu porządku. Wtedy zaczął się
monitoringowy boom. Moment nie był przypadkowy:
kiedy po zakończeniu zimnej wojny firmy produkujące
na potrzeby wojska stanęły przed widmem
utraty zamówień, receptą okazało się przestawienie
profilu działalności z bezpieczeństwa zewnętrznego
na wewnętrzne. Miejsce karabinów zajęły kamery,
a wroga z zewnątrz zastąpił: złodziej, wandal, imigrant
czy bezdomny. Jednocześnie państwo zaczęło
wycofywać się ze sfery bezpieczeństwa, cedując
odpowiedzialność na obywateli i prywatne firmy.
Dla nich monitoring okazał się bardzo wygodnym
narzędziem.</p>
<p class="futura enter prawniczy">
Kolejnym – tym razem bardzo dramatycznym
– impulsem dla rozwoju monitoringu były zamachy
terrorystyczne z początku XXI wieku. Politycy i biznes
bezpieczeństwa wyczuli swój moment. Polityka strachu
rozkręciła się na dobre, a wydatki na monitoring
poszybowały w górę. Jednocześnie wzrosła społeczna
akceptacja dla kamer. I dla kolejnych ograniczeń
wolności w imię bezpieczeństwa.</p>
				
   		</div><!-- polcol -->
         
         

<p class="akapit">Bliższe przyjrzenie się działaniu monitoringu prowadzi do wniosku, że jest on
prawdziwie wielofunkcyjną technologią i bywa wykorzystywany do bardzo różnych
celów. Oto jego najbardziej popularne i charakterystyczne zastosowania:</p>

<ul class="ulwciety enter">
<li><p><span class="bold">zapobieganie przestępczości, ściganie sprawców przestępstw i zapewnianie
bezpieczeństwa osobistego</span> (w praktyce dotyczy jedynie części systemów
monitoringu, przede wszystkim miejskich czy stosowanych w takich miejscach
jak zakłady karne);</p></li>
<li><p><span class="bold">ochrona mienia i dbanie o porządek</span> (to dość powszechny sposób wykorzystania
kamer, np. w przypadku monitoringu sklepów i centrów handlowych,
osiedli mieszkaniowych czy komunikacji miejskiej; może polegać na walce
z wandalami i drobnymi złodziejami, ale również z bezdomnymi, żebrzącymi
czy pasażerami na gapę);</p></li>
<li><p><span class="bold">kontrola pracowników</span> (to specyficzne zastosowanie, choć często ściśle
związane z ochroną mienia);</p></li>
<li><p><span class="bold">zarządzanie</span> (np. procesem produkcji, ruchem w mieście, siłami porządkowymi);</p></li>
<li><p><span class="bold">cele promocyjno-informacyjne</span> (np. udostępnianie w Internecie obrazu
z obiektów sportowych czy miejsc turystycznych);</p></li>
<li><p><span class="bold">cele komercyjne</span> (np. analiza zachowania klientów centrów handlowych,
dopasowanie reklam do odbiorców).</p></li>
</ul>
         
   <div id="popupStrzalki3" class="mrgtop20 popupBlueBg ">
      <div class="popupBlue2">
      <button title="Close (Esc)" type="button" class="mfp-close">&times;</button>
      <p class="futura text16 ucase">Reklama jak z Raportu mniejszości</p>
      <p class="futura text16">Współcześnie intensywnie rozwijane są systemy, które wykorzystują kamery do automatycznego analizowania zachowań konsumentów. W Polsce to wciąż egzotyka, ale być może niedługo się to zmieni. Japońskie centra handlowe już obecnie używają technologii rozpoznawania twarzy, która pozwala na określenie płci i wieku konsumenta.</p>
      </div><!-- popupBlue -->
   </div><!-- popupBlueBg -->

<p class="akapit enterdol">To oczywiście tylko przykładowe możliwości zastosowania monitoringu. Kamery
instalowane na oddziałach intensywnej terapii czy w izbach wytrzeźwień mają ułatwić
opiekę nad pensjonariuszami. Przed podrzucaniem śmieci chronić ma monitoring
instalowany nie tylko w lasach, ale również w osiedlowych altankach śmietnikowych.
Kamery bywają też wykorzystywane do ochrony przeciwpożarowej. Niektóre pomysły
na wykorzystanie monitoringu mogą zaskakiwać.</p>

   	<div class="tlo yellowBg zab">
<p class="yellowBg inline">W 2010 roku broniąca praw zwierząt organizacja Animal Aid zaproponowała instalowanie monitoringu w ubojniach. Miały one pomóc lepiej kontrolować proces uboju
i w ten sposób zapobiegać nadmiernym cierpieniom zwierząt. A dodatkowo – promować
wegetarianizm.</p>
	</div><!-- yellowBg -->

<p class="akapit enterdol">Ludzka kreatywność nie zna granic. Samo istnienie monitoringu może pobudzać
wyobraźnię i sprawiać, że będzie on wykorzystany do nietypowych celów. Nagrania
z monitoringu mogą być na przykład wykorzystywane w sztuce;
niektórzy organizują przed kamerami akcje, które mają wprawić operatorów w osłupienie;
jeszcze inni wykorzystują nagrania w prywatnych bądź biznesowych celach
– nie zawsze w sposób konwencjonalny.</p>

   	<div class="tlo yellowBg zab">
<p class="yellowBg inline">Właściciel sklepu w Brazylii użył w reklamie nagrania z włamania. Filmikowi towarzyszył komunikat, że nie warto się włamywać, bo sklep oferuje rewelacyjne, nawet
40-procentowe, zniżki.</p>
	</div><!-- yellowBg -->

   	   		 <div class="polCol  borderleft rozwijalnyDiv">
   			<p class="futura enter prawniczy"><span class="ucase">Prawo do „swojego” nagrania</span><br>Czy mamy prawo do uzyskania od właściciela kamery
nagrania, na którym się znajdujemy? Polskie prawo milczy na ten temat, jednak w niektórych krajach
osoby uwiecznione na nagraniu z monitoringu mają
taką możliwość. Dla osób korzystających z kamer
oznacza to dodatkowe obowiązki – powinny nie tylko
wydać film, ale również zabezpieczyć prywatność
innych uchwyconych na nim osób.</p>
<p class="futura enter prawniczy">
Dzięki takiej regulacji obowiązującej w Wielkiej Brytanii
powstał teledysk zespołu The Get Out Clause.
Jego członkowie rozstawiali sprzęt muzyczny na
ulicy i grali przed kamerami miejskiego monitoringu.
A potem, korzystając z przysługującego im prawa,
domagali się wydania materiału filmowego.</p>
				
   		</div><!-- polcol -->
         
         

<iframe class="video" src="//www.youtube.com/embed/W2iuZMEEs_A?rel=0" frameborder="0" allowfullscreen></iframe>

<!--
   			<div style="clear:both"></div>
         <div class="przypisBoczny">
      		<p class="przypis green">Kamery są obecnie traktowane jak panaceum na szereg społecznych problemów. Na niemal każde nieszczęście można teraz znaleźć prostą odpowiedź. Przemoc między uczniami? Reakcja: monitoring w szkołach. Katastrofa kolejowa? Recepta: kamery w kabinach maszynistów. Złe traktowanie podopiecznych w żłobkach? Odpowiedź: monitoring.</p>
         </div>
-->

<p class="akapit withWaypoint">Monitoring może być wykorzystywany na wiele różnych sposobów, ale jego
możliwości są zazwyczaj przeceniane. <span class="bold">Kamery są obecnie traktowane jak panaceum
na szereg społecznych problemów.</span> Na niemal każde nieszczęście można teraz znaleźć
prostą odpowiedź. Przemoc między uczniami? Reakcja: monitoring w szkołach.
Katastrofa kolejowa? Recepta: kamery w kabinach maszynistów. Złe traktowanie
podopiecznych w żłobkach? Odpowiedź: monitoring. Czasami politycy próbują
takimi deklaracjami jedynie uspokoić zbulwersowaną opinię publiczną. Często jednak
tragiczne wydarzenia stają się pretekstem dla przeznaczenia kolejnych środków
na kamery.</p>

   	<div class="tlo yellowBg zab paddingright0">
<p class="yellowBg inline">W październiku 2006 roku w jednym z gdańskich gimnazjów pięciu chłopców
dopuściło się molestowania koleżanki z klasy. Następnego dnia popełniła ona samobójstwo.
Ta tragiczna historia odbiła się szerokim echem w mediach. Wkrótce w tej
samej szkole minister edukacji Roman Giertych zaprezentował program „Zero tolerancji
dla przemocy w szkole”, który przewidywał dofinansowanie monitoringu
w placówkach oświatowych. Działania ministerstwa zaowocowały instalacją kamer
w prawie 8 tys. polskich szkół.</p>
	</div><!-- yellowBg -->

<p class="akapit">Najważniejszym celem stawianym przed kamerami jest poprawa bezpieczeństwa.
Rzadko zastanawiamy się jednak nad tym, co kryje się za tym hasłem i czy dzięki
kamerom jest rzeczywiście bezpieczniej. Przyjrzymy się temu w dalszej części przewodnika.</p>

         
         
   </div>
</div>

	<div class="wideText">
   <div class="text">
      <h2 class="tytulRozdzial mrgtop40 mrgbottom20">Rozdział 2. Skuteczność</h2>
      
      <div class="ilustacjaDv">
	      <img class="travaillefoto mrgbottom40" src="images/rzo2.png" alt="Ilustracja: Rozdział 2. Skuteczność" width="600" height="256" />
      </div><!-- ilustacjaDv -->
   
   <p class="enterdol">Jak widać, naszej bohaterce – kamerze monitoringu – udało się zrobić zawrotną    karierę. Monitoringowe lekarstwo jest codziennie aplikowane na wiele różnych    chorób. Tylko niektóre z tych zastosowań mają związek z dbałością o bezpieczeństwo,    jednak to na tym polu obiecujemy sobie po monitoringu najwięcej. Czy może on te    oczekiwania spełnić? Odpowiadając na to pytanie, przyjrzymy się trzem najważniejszym    sposobom wykorzystania kamer „w służbie bezpieczeństwu”:</p>
<ul class="ulwciety enter">
<li><p><span class="bold">prewencji,</span></p></li>
<li><p><span class="bold">reagowaniu na zdarzenia,</span></p></li>
<li><p><span class="bold">wykorzystywaniu nagrań.</span></p></li>
</ul>
         
   		<h3 class="linia sekcja">Prewencja</h3>
   		
   		            			<!--
<div style="clear:both"></div>
         <div class="przypisBoczny">
      		<p class="przypis green">Przed okiem kamery można się ukryć, można je oszukać, można go też po prostu nie zauważyć. Dlatego tak ważna jest regularna weryfikacja, jak monitoring działa w praktyce i czy realizuje założone cele. Ma to szczególnie znaczenie w przypadku systemów wykorzystywanych przez podmioty publiczne, które powinny dbać o najwyższe standardy, zarówno ze względu na poszanowanie praw obywateli, jak i gospodarowanie środkami publicznymi.</p>
         </div>
-->
   			
<p class="withWaypoint">Prewencyjne działanie kamer ma polegać na odstraszaniu niedoszłych sprawców niepożądanych czynów. Opiera się na przekonaniu, że człowiek jest racjonalny – kalkuluje
ryzyko i ze względu na obecność kamer rezygnuje ze swoich zamiarów. Niestety
większość badań nie potwierdza optymistycznych założeń dotyczących pozytywnego
wpływu monitoringu na poziom przestępczości. W pewnych sytuacjach – na konkretnym,
zamkniętym obszarze – kamery mogą pomóc ograniczyć ściśle określone
zachowania. Jednak w przypadku szerzej zakreślonych celów – zazwyczaj zawodzą.</p>


   	
   <div id="popupStrzalki1" class="mrgtop20 popupBlueBg ">
      <div class="popupBlue2">
      <button title="Close (Esc)" type="button" class="mfp-close">&times;</button>
      <p class="futura text16 ucase">Czy monitoring wpływa na przestępczość?</p>
      <p class="futura text16 enterdol">David Farrington i Brandon Welsch przeanalizowali skuteczność ponad 20 programów profilaktycznych opartych na wykorzystaniu monitoringu wdrażanych w kilku krajach. Statystycznie istotny spadek przestępczości zauważyli jedynie na parkingach samochodowych. Takiego związku nie zaobserwowali na innych terenach objętych badaniem (centra miast i bloki komunalne oraz transport publiczny).</p>
      <p class="futura text16"> W Polsce właściwie nie prowadzi się poważnych badań nad działaniem monitoringu. Jednym z nielicznych wyjątków są zrealizowane w Warszawie nieduże badania Pawła Waszkiewicza. I one nie potwierdziły związku między montażem kamer a wzrostem bezpieczeństwa. Okazało się, że w badanym okresie przestępczość spadła zarówno na obszarach objętych monitoringiem, jak i – nawet w większym stopniu – tam, gdzie nie było kamer.</p>
      </div><!-- popupBlue -->
   </div><!-- popupBlueBg -->
         

<p class="akapit">Do ciekawych wniosków prowadzą badania sprawców przestępstw zrealizowane
przez Martina Gilla i Karryn Loveday. Okazuje się, że monitoring nie był kluczowym
czynnikiem utrudniającym przestępcom „pracę”. Część z nich działała bezpośrednio
pod okiem kamer. Starali się wprawdzie ograniczyć możliwość identyfikacji, np. za
pomocą kapturów czy czapek z daszkiem, jednak robili to nie tylko ze względu na
monitoring, ale także – potencjalnych świadków. Jedyną grupą, dla której kamery
stanowiły rzeczywiste wyzwanie, byli złodzieje sklepowi. Jednak i oni mieli swoje
sposoby na radzenie sobie z nimi.</p>

<p class="akapit">Ważnym zjawiskiem, które może być wywołane przez monitoring, jest <span class="bold">tzw.
przemieszczanie się przestępczości. W najbliższym otoczeniu kamer zachowania
niezgodne z prawem podejmowane są rzadziej, jednak sprawcy nie rezygnują
z nich, tylko przenoszą się w inne – nieobserwowane, często znajdujące się tuż
obok – miejsce.</span> Konsekwencją instalacji kamer może być również zmiana czasu,
taktyki, metod, ofiary bądź rodzaju popełnianych przestępstw.</p>

<p class="akapit">„Przemieszczanie się” przestępczości dotyczy działań podejmowanych świadomie,
kalkulowanych. Tymczasem na wiele niebezpiecznych zachowań kamery
w ogóle nie będą miały wpływu. Dotyczy to działań podejmowanych spontanicznie,
pod wpływem emocji lub środków odurzających. To dlatego monitoring nie sprawdza
się w ograniczaniu przestępstw z użyciem przemocy, czyli tych, których większość
z nas obawia się najbardziej.</p>

<p class="akapit">Przed okiem kamery można się ukryć, można je oszukać, można go też po prostu
nie zauważyć. Dlatego tak ważna jest regularna weryfikacja, jak monitoring działa
w praktyce i czy realizuje założone cele. Ma to szczególnie znaczenie w przypadku
systemów wykorzystywanych przez podmioty publiczne, które powinny dbać
o najwyższe standardy, zarówno ze względu na poszanowanie praw obywateli,
jak i gospodarowanie środkami publicznymi.</p>
         
   <div id="popupStrzalki4" class="mrgtop20 popupBlueBg ">
      <div class="popupBlue2">
      <button title="Close (Esc)" type="button" class="mfp-close">&times;</button>
      <p class="futura text16 ucase">Czy monitoring zwiększa bezpieczeństwo w szkołach?</p>
      <p class="futura text16">Wprowadzenie kamer do polskich szkół w ramach rządowego programu dofinansowania monitoringu (2007–2009) miało służyć poprawie bezpieczeństwa. Niestety program nie obejmował rzetelnej weryfikacji skuteczności działania kamer ani ich wpływu na inne aspekty funkcjonowania szkoły. Ministerstwo Edukacji Narodowej zadowoliło się opiniami dyrektorów szkół, zgodnie z którymi dzięki kamerom w szkołach jest bezpieczniej. Trudno jednak spodziewać się innych deklaracji od osób, które odpowiadają za decyzję o instalacji kamer oraz za sposób ich wykorzystania.</p>
      </div><!-- popupBlue -->
   </div><!-- popupBlueBg -->

<p class="akapit">Niestety <span class="bold">w praktyce rzetelne ewaluacje należą do rzadkości</span>. W niemal co drugim przebadanym przez Fundację Panoptykon mieście monitoring jest wykorzystywany
bez jakiejkolwiek weryfikacji skuteczności działania. Władze jedynie 53%
miast zadeklarowały, że próbują sprawdzać, czy system realizuje swoje cele. Co więcej,
z analizy odpowiedzi wynika, że do tych deklaracji trzeba podchodzić ostrożnie.
Przeprowadzenie rzetelnej ewaluacji działania monitoringu nie jest bowiem prostym
zadaniem. Wymaga odpowiedniej metodologii i sporego nakładu pracy.</p>

<h3 class="linia sekcja">Reakcja na zdarzenia</h3>

<p class="">Monitoring daje możliwość ciągłego obserwowania danej przestrzeni i <span class="bold">bieżącego
reagowania na niebezpieczne zdarzenia bądź zachowania niezgodne z prawem</span>.
Taki sposób wykorzystania kamer nie jest jednak powszechny. Jest on bowiem bardzo
kosztowny i obciążający organizacyjnie. Wymaga zaangażowania sporej grupy odpowiednio
wykwalifikowanych osób – odpowiedzialnych nie tylko za stałą obserwację
obrazu (operatorzy), ale również za podejmowanie interwencji w odpowiedzi
na zgłoszenia.</p>

   	<div class="tlo yellowBg zab enterdol">
<p class="yellowBg inline">Na takich zasadach od lat działa warszawski system monitoringu (nie obejmuje on
kamer w autobusach czy tramwajach, które jedynie rejestrują obraz). Operatorzy
obserwują zestaw monitorów, a gdy zauważą jakieś niepokojące zdarzenie, przekazują
informacje odpowiednim służbom, np. policji lub straży miejskiej. Analiza gromadzonych
statystyk pokazuje, że kamery miejskiego monitoringu są wykorzystywane
na dość szeroką skalę. Jednak interwencje podejmowane na podstawie zgłoszeń od
operatorów dotyczą najczęściej prozaicznych sytuacji, przede wszystkim drobnych
wykroczeń. Zgłoszenia poważnych przestępstw zdarzają się znacznie rzadziej.</p>
	</div><!-- yellowBg -->

<p class="futura prawniczy ucase">Co udaje się wypatrzeć operatorom warszawskiego monitoringu?</p>

<p class="futura prawniczy enterdol">W 2012 roku operatorzy stołecznego systemu monitoringu, w ramach którego działa ponad 400 kamer, zarejestrowali ponad 18 tys. „zdarzeń”. Wygląda to imponująco, warto jednak przyjrzeć się bliżej temu, o jakie sytuacje chodzi. Okazuje się, że prawie 40% „zdarzeń” dotyczyło przypadków spożywania alkoholu w miejscu zabronionym, osób nietrzeźwych bądź leżących albo zakłócania porządku. Ponad 36% „zdarzeń” to naruszenia zasad ruchu drogowego, na które jeszcze rok wcześniej operatorzy prawie nie zwracali uwagi, a swoje praktyki zmienili po interwencji Komendy Stołecznej Policji. Ponad 3% „zdarzeń” dotyczyło pobić i rozbojów, natomiast kradzieży i włamań – mniej niż 0,5%. Resztę (ponad 20%) stanowiły sytuacje zakwalifikowane jako „inne”. </p>

<p class="futura prawniczy enter">W ciągu całego 2012 roku warszawscy operatorzy poinformowali odpowiednie służby o 963 „zdarzeniach” noszących znamiona przestępstwa. Daje to przeciętnie 80 takich zgłoszeń na miesiąc. W ciągu roku jedna kamera pomogła w ujawnieniu średnio nieco ponad 2 przestępstw.</p>

<img class="mrgtop10 travaillefoto" src="images/przewodnik_CCTV_rysunki2_copy.svg" alt="Zdarzenia wykryte dzięki kamerom warszawskiego systemu monitoringu" width="589" height="575" />

<div id="popupPrzypis2" class="mrgtop20 popupBlueBg ">
   <div class="popupBlue2">
   <button title="Close (Esc)" type="button" class="mfp-close">&times;</button>
      <p class="futura black text16">
* Dane za 2012 rok opracowane na podstawie informacji zawartych w wystąpieniu pokontrolnym NIK do warszawskiego ZOSM.</p>
   </div><!-- popupBlue -->
</div><!-- popupBlueBg -->

<p class="akapit">Obecność kamery monitoringu nigdy nie gwarantuje bezpieczeństwa, nawet
wówczas, gdy obraz jest na bieżąco obserwowany przez operatorów. Kamera może być
skierowana w nieodpowiednią stronę, podgląd może być czasowo wyłączony albo po
prostu osoba odpowiedzialna za śledzenie obrazu może coś przeoczyć. Zdarzają się
również przypadki, gdy pod kamerami dochodzi do tragedii (np. zabójstw) na oczach
operatorów, ale wszystko dzieje się na tyle szybko, że zaalarmowane służby nie są
w stanie zdążyć z pomocą.</p>

<p class="akapit">W niektórych sytuacjach instalacja monitoringu niesie ryzyko obniżenia standardu
bezpieczeństwa. Dzieje się tak wówczas, gdy obecność kamer odwraca uwagę
od innych środków ostrożności. Na przykład możliwość podglądania obrazu z kamer
w izbach wytrzeźwień może zniechęcać personel do bezpośredniego sprawdzania
stanu zdrowia podopiecznych. Z raportu Rzecznika Praw Obywatelskich wynika,
że może to być jeden z czynników wpływających na dużą liczbę odnotowywanych
tam zgonów.</p>

<h3 class="linia sekcja">Wykorzystywanie nagrań</h3>

<p class="">Monitoring może być wykorzystywany do <span class="bold">wyjaśniania okoliczności zdarzeń, ścigania
sprawców przestępstw i pociągania ich do odpowiedzialności</span>. Policjanci chwalą
sobie możliwość korzystania z kamer monitoringu. Jednak ich rzeczywisty wpływ na
efektywność pracy śledczej nie jest do końca zbadany. Faktem jest, że dowód z nagrań
z monitoringu zagościł już w praktyce wymiaru sprawiedliwości, również polskiego.
Z informacji zebranych przez Pawła Waszkiewicza wynika, że najczęściej jest on
wykorzystywany w postępowaniach związanych z przestępstwami przeciwko mieniu
(przede wszystkim kradzieżami sklepowymi), w dalszej kolejności w sprawach dotyczących
przestępstw przeciwko życiu i zdrowiu.</p>

<p class="akapit">W praktyce korzystanie z monitoringu do wyjaśniania przebiegu wydarzeń bądź
identyfikacji może wiązać się z wieloma problemami. Jeśli dana osoba bądź instytucja
nie dysponuje zapisem obrazu, musi najpierw uzyskać do niego dostęp. Ponieważ
brakuje jasnych zasad udostępniania nagrań, w jednym przypadku może się to okazać
banalnie proste, w innym – graniczące z cudem. Praktyki – zarówno publicznych
instytucji, jak i prywatnych podmiotów – są bardzo różne. W co czwartym przebadanym
przez Fundację Panoptykon mieście w uzasadnionych przypadkach nagrania
udostępniane są bezpośrednio mieszkańcom. Bardzo często jednak trzeba sprawą
zainteresować na przykład policję, co w przypadku drobniejszych naruszeń może się
okazać nie lada wyzwaniem.</p>

<p class="akapit">Możliwość skorzystania z nagrania to dopiero połowa sukcesu. Kolejnym krokiem
jest wyciągnięcie wniosków, co – wbrew pozorom – może okazać się trudne.
Najbardziej prozaiczny powód to oczywiście słaba jakość nagrania. Może ona wynikać
z ograniczonych możliwości technicznych sprzętu, złych warunków atmosferycznych bądź niedostatecznego oświetlenia. Jednak nawet przy nagraniach wysokiej
jakości odtworzenie przebiegu wydarzeń i identyfikacja osób nie zawsze są możliwe.
Obraz zarejestrowany przez kamerę jest zazwyczaj wycinkiem jakiegoś szeregu
zdarzeń, do których interpretacji może brakować kontekstu. Trzeba również liczyć się
z możliwością błędnej identyfikacji – zdarza się to nawet wówczas, gdy dokonują jej
eksperci, a jakość nagrań nie budzi zastrzeżeń.</p>

<p class="akapit">Może się zdarzać, że na nagraniu dobrze widać przebieg zdarzenia i oblicze
sprawcy, jednak nie wiadomo, kim on jest. W takiej sytuacji najbardziej oczywiste
wydaje się upublicznienie nagrania. Jednak i tutaj czają się problemy. Po pierwsze,
można w ten sposób <span class="bold">napiętnować publicznie osoby, których wina nie została udowodniona</span>. Po drugie, trzeba się liczyć z tym, że nasze działania będą bezprawne.
Ten problem dotyczy nie tylko prywatnych osób, ale również instytucji publicznych.
Prawo nie daje bowiem wyraźnej podstawy do upubliczniania wizerunków osób,
które nie są ścigane listem gończym ani nie jest prowadzone przeciwko nim postępowanie
przygotowawcze bądź sądowe. Wreszcie, takie działanie może się okazać
po prostu nieskuteczne.</p>

   	<div class="tlo yellowBg zab">
<p class="yellowBg inline">Pewną warszawiankę spotkała pewnego dnia niemiła niespodzianka. Okazało się,
że jej rower został skradziony, mimo że zapobiegliwie przypięła go pod kamerą
monitoringu. Udało się jej uzyskać nagranie, które następnie opublikowała na portalu
społecznościowym i przekazała mediom. Nic to jednak nie dało. Para złodziei została
wprawdzie zatrzymana kilka tygodni później, ale nie dzięki monitoringowi, ale przechodniom, którzy zauważyli kolejną kradzież i ujęli sprawców.</p>
	</div><!-- yellowBg -->
	
	<h3 class="linia sekcja">Poczucie bezpieczeństwa</h3>
	
<!--
	   			<div style="clear:both"></div>
	         <div class="przypisBoczny">
	      		<p class="przypis green">W praktyce monitoring nie 	zmniejsza strachu przed 	przestępczością. Osoby, które 	są świadome obecności kamer, 	nawet bardziej obawiają się 	o swoje bezpieczeństwo. 	Kamery nie rozprawiają się 	z przyczynami lęku, stanowią 	natomiast namacalny dowód, 	że wokół czai się zagrożenie. 	Dlatego w dłuższej perspektywie 	mogą one przynieść efekty 	odwrotne od zamierzonych.</p>
	         </div>
-->

<p class="withWaypoint">Wpływ kamer na poziom bezpieczeństwa nie jest tak oczywisty, jak mogłoby się
wydawać na pierwszy rzut oka. Dlatego coraz częściej wskazuje się, że <span class="bold">tym, co ludzie
naprawdę kupują wraz z kamerami monitoringu, jest poczucie bezpieczeństwa</span>.</p>

         
   <div id="popupStrzalki5" class="mrgtop20 popupBlueBg ">
      <div class="popupBlue2">
      <button title="Close (Esc)" type="button" class="mfp-close">&times;</button>
      <p class="futura text16 ucase">Bezpieczeństwo a poczucie bezpieczeństwa</p>       
      <p class="futura text16">Rzeczywisty poziom bezpieczeństwa nie pozostaje oczywiście bez wpływu na poczucie bezpieczeństwa. Im więcej zagrożeń czyha wokół, tym mniejsza szansa, że będziemy się czuć komfortowo. Jednak nie znajdziemy tutaj prostych zależności. Na poczucie bezpieczeństwa poza osobistymi doświadczeniami wpływ ma wiele różnych czynników: społeczne i kulturowe (np. dominujące wartości, przekaz medialny) – z jednej strony – i indywidualne (płeć, wiek, osobiste preferencje) – z drugiej. Wszystko to przyczynia się do tego, że rzeczywiste bezpieczeństwo i poczucie bezpieczeństwa mogą wyraźnie się rozejść. Współcześnie wiele osób żyje w bezpiecznym otoczeniu, jednak mimo to towarzyszy im poczucie zagrożenia.</p>
      </div><!-- popupBlue -->
   </div><!-- popupBlueBg -->

<p class="akapit">Większość polskiego społeczeństwa opowiada się za zwiększeniem liczby kamer
w przestrzeni publicznej. Wiele osób deklaruje, że poczuje się lepiej,
jeśli monitoring na danym terenie zostanie zainstalowany. Niektórzy wręcz aktywnie
zabiegają o montaż kamer w swojej okolicy.</p>

<p class="akapit">Jednak w praktyce na nasze poczucie bezpieczeństwa większy wpływ niż obecność
kamer ma chociażby dobre oświetlenie przestrzeni i brak niepotrzebnych
zaułków. Potwierdzają to wyniki badań Pawła Waszkiewicza zrealizowane na warszawskiej
Woli. Nawet na poziomie deklaracji systemy monitoringu znalazły się
dopiero na ósmej pozycji wśród czynników o największym wpływie na poczucie
bezpieczeństwa. Co więcej, badane osoby nie zdawały sobie sprawy z tego, gdzie
w ich okolicy zamontowane były kamery.</p>

<p class="akapit">W praktyce monitoring nie zmniejsza strachu przed przestępczością. Osoby,
które są świadome obecności kamer, nawet bardziej obawiają się o swoje bezpieczeństwo.
<span class="bold">Kamery nie rozprawiają się z przyczynami lęku, stanowią natomiast namacalny
dowód, że wokół czai się zagrożenie</span>. Dlatego w dłuższej perspektywie mogą
one przynieść efekty odwrotne od zamierzonych.</p>

<p class="akapit">Zastanówmy się, co „komunikuje” nam kamera zamontowana na ścianie budynku?
Może ona mówić: „Pilnujemy cię, nic ci nie grozi”. Albo: „Patrzę na ciebie!
Cokolwiek zrobisz, ja to zobaczę”. Może też sygnalizować zagrożenie, mówiąc:
„W tym miejscu jest niebezpiecznie, dlatego tu jestem”. Ten sygnał możemy odbierać,
nawet jeśli nie zdajemy sobie z tego sprawy. Dlatego monitoring i inne narzędzia służące
zwiększeniu poczucia bezpieczeństwa mogą w praktyce działać jak „wzmacniacz
lęku”.</p>

<p class="akapit">To nie wszystko. <span class="bold">Nadzór może nas od siebie uzależniać. Jeśli gdzieś regularnie
widzimy ochronę i kamery, może się okazać, że poczujemy się nieswojo, gdy nagle
znikną</span> – nawet jeśli wokół jest bezpiecznie. Jeżeli większość czasu spędzamy w przestrzeniach poddanych ciągłej kontroli – na strzeżonych osiedlach, w centrach handlowych, w chronionych biurach czy szkołach – może się okazać, że z czasem w innych
miejscach przestaniemy się czuć komfortowo.</p>

<h3 class="linia sekcja">Utracone korzyści</h3>

<p class="">Analizując skuteczność działania kamer, warto zwrócić uwagę na koszty finansowe,
jakie pochłania ich wykorzystywanie na masową skalę. Zakup pojedynczej
kamery niższej jakości nie stanowi dużego wydatku. Jeśli jednak przemnożymy
cenę kamery przez liczbę wykorzystywanych urządzeń, dodamy do tego koszt innego niezbędnego sprzętu oraz obsługi i eksploatacji monitoringu, okaże się, że pochłania on ogromne sumy. Ile dokładnie? Tego niestety nie wiadomo. Pewne jest tylko to, że koszty te ponosimy wszyscy – i to nie tylko płacąc podatki, ale również robiąc zakupy i korzystając
z różnych usług. </p>

<p class="akapit">Dlatego warto się zastanowić, jakich korzyści nie uzyskamy w związku
z instalacją kamer. To pytanie jest szczególnie zasadne w przypadku instytucji, które gospodarują publicznymi środkami. <span class="bold">Wydanie pieniędzy na kamery oznacza, że może ich zabraknąć na coś innego.</span> Co więcej, łatwość korzystania z tego narzędzia może odwracać uwagę od alternatywnych rozwiązań, być może mniej oczywistych, ale bardziej potrzebnych
i skutecznych.</p>

   	   		 <div class="polCol  borderleft rozwijalnyDiv">
   			<p class="futura enter prawniczy"><span class="ucase">Ile kosztują „publiczne” kamery?</span><br>W przypadku kamer montowanych za pieniądze
publiczne szczególne znaczenie ma transparentność ponoszonych wydatków. Niestety pozostawia ona
sporo do życzenia. </p>
<p class="futura enter prawniczy">
Z informacji uzyskanych przez Fundację Panoptykon wynika, że
zróżnicowanie środków przeznaczanych na ten cel
jest w polskich miastach bardzo duże. W większości
przypadków kwoty wydawane na monitoring rosną
z roku na rok, choć z bardzo różną dynamiką.</p>
<p class="futura enter prawniczy">
Najwięcej na monitoring wydają miasta wojewódzkie.
Zdecydowaną liderką jest znowu Warszawa.
Samo utworzenie zintegrowanego systemu kosztowało
stolicę prawie 59 mln złotych, a jego utrzymanie
przez ostatnie 10 lat (2003–2012) pochłonęło około
104 mln złotych. Koszt utrzymania jednej kamery
to prawie 3 tys. złotych na miesiąc. Roczny budżet
stołecznego Zakładu Obsługi Systemu Monitoringu
wynosi około 15 mln złotych, czyli mniej więcej tyle,
ile w całym roku ma do dyspozycji kluczowa instytucja
powołana dla ochrony prywatności – GIODO.</p>
				
   		</div><!-- polcol -->
         
         

   	<div class="tlo yellowBg ">
<p class="">W ramach programu dofinansowania monitoringu w szkołach na instalację kamer
w prawie 8 tys. placówek wydano ponad 108 mln złotych (prawie 77 mln z budżetu
państwa). A to tylko część środków wydanych na kamery w szkołach. Skutki realizacji
programu nie zostały wprawdzie w sposób rzetelny zweryfikowane, jednak wyniki
badań „Szkoła bez przemocy” sugerują, że obecność kamer nie ma wpływu na poziom
międzyuczniowskiej przemocy. Dużo ważniejsza jest dobra atmosfera panująca
w szkole oraz nauczyciele wspierający swoich podopiecznych i poświęcający im sporo
uwagi. Być może zatem pieniądze wydane na kamery można było lepiej spożytkować,
przeznaczając je na przykład na szkolenia dla nauczycieli oraz zajęcia profilaktyczne
dla uczniów i rodziców.</p>
<p class="cytat2">
„[Monitoring w szkole podstawowej] to poroniony pomysł. To tylko
koszty. Lepiej zainwestować w ludzi niż w tego typu sprzęt… bo to
ludzie reagują, jak coś się dzieje. Sprzęt? To jest martwe, zarejestruje
tylko”. <span class="">Pedagożka, szkoła podstawowa, Warszawa</span></p>
	</div><!-- yellowBg -->

<p class="akapit">Pieniądze to najbardziej konkretny, ale nie jedyny koszt związany z działaniem
monitoringu. Warto zastanowić się więc nad tym, jaką cenę płacimy w mniej namacalnej
walucie: naszej wolności i prywatności. I czy rzeczywiste korzyści równoważą
ponoszone koszty społeczne. Tym właśnie zajmiemy się w kolejnym rozdziale.</p>

   	  

   </div>
</div>

<div class="wideText">
   <div class="text">
      <h2 class="tytulRozdzial mrgtop40 mrgbottom20">Rozdział 3. Skutki uboczne</h2>
      
      <div class="ilustacjaDv">
	      <img class="travaillefoto mrgbottom40" src="images/rzo3.png" alt="Ilustracja: Rozdział 3. Skutki uboczne" width="600" height="289" />
      </div><!-- ilustacjaDv -->
         
   		<p class="">W poprzednim rozdziale zastanawialiśmy się nad tym, czy nasza bohaterka
   		– kamera monitoringu – może być skutecznym lekarstwem na różne społeczne
   		choroby. W tej części omówimy równie ważny, choć często lekceważony, problem:
   		<span class="bold">skutki uboczne monitoringowej terapii.</span></p>

<p class="akapit">Na pytanie, czym płacimy za życie w otoczeniu nadzorowanym przez kamery,
część osób odpowie bez wahania: swoją prywatnością. To jednak nie jedyne wyzwanie
związane ze stosowaniem monitoringu na masową skalę. Przyjrzyjmy się kilku
kluczowym problemom.</p>

<h3 class="linia sekcja">Ograniczenia prywatności</h3>

<p class="enterdol"><span class="bold">Ingerencją w prywatność może być już sama obserwacja naszego zachowania. Jednak z najbardziej dokuczliwymi naruszeniami mamy do czynienia wówczas,
gdy kamera wkracza w przestrzeń domową, w sferę naszej intymności lub umożliwia
zdobycie informacji, które chcemy zachować dla siebie.</span> W jakich sytuacjach
do tego dochodzi?</p>

<ul class="ulwciety enter">
<li><p>Zdarza się, że monitoring jest instalowany w <span class="bold">toaletach</span>. Dotyczy to na przykład
zakładów pracy, gdzie pracownicy mogą w ogóle nie wiedzieć o zamontowanych
kamerach albo nie wyrażać sprzeciwu ze względu na obawę utraty
pracy. Kamery są instalowane również w szkolnych ubikacjach. W Polsce nie
jest to powszechna praktyka, jednak rządowy program dofinansowania monitoringu
w szkołach przewidywał instalowanie kamer właśnie w toaletach.</p></li>
<li><p>Kamery bywają montowane w sklepowych <span class="bold">przymierzalniach</span>. Coraz powszechniejszą
praktyką jest umieszczanie monitoringu w <span class="bold">przebieralniach</span>
w ośrodkach sportowych, np. na basenach.</p></li>
<li><p>Zdarzają się przypadki instalowania kamer w <span class="bold">salach szpitalnych i karetkach</span>.</p></li>
<li><p>Kamery <span class="bold">osiedlowego monitoringu</span> bywają montowane niedaleko drzwi
wejściowych do mieszkań bądź nad skrzynkami pocztowymi. Dzięki temu
można śledzić, kto odwiedza mieszkańców i kto z nimi koresponduje.
Zdarza się nawet, że obraz z kamer obejmuje <span class="bold">wnętrza mieszkań</span>.</p></li>
<li><p>W niektórych sklepach kamery są skierowane na <span class="bold">terminale do płacenia
kartą</span> w taki sposób, że obsługa jest w stanie odczytywać numery PIN
wprowadzane przez klientów.</p></li>
</ul>

<p class="akapit">Monitoring wyposażony w funkcję <span class="bold">rejestracji dźwięku</span> daje możliwość zbierania
informacji, które wielu z nas chciałoby zachować dla siebie. Dlatego wiąże się z głębszą
ingerencją w prywatność i wywołuje szczególne kontrowersje.</p>

   	<div class="tlo yellowBg zab">
<p class="yellowBg inline">Przyjęty w 2007 roku program dofinansowania monitoringu w szkołach przewidywał
zakup kamer rejestrujących nie tylko obraz, ale również dźwięk. Ten element programu
wzbudził największy opór. Zaprotestowali między innymi Rzecznik Praw
Obywatelskich i Generalny Inspektor Ochrony Danych Osobowych. W swoich wystąpieniach
do Ministra Edukacji Narodowej podkreślali, że to zbyt głęboka ingerencja
w prywatność uczniów i nauczycieli. Pod naciskiem krytycznych głosów zdecydowano
się na zmianę programu. Oczywiście nie oznacza to, że w praktyce monitoring
wyposażony w mikrofony nie jest w szkołach wykorzystywany.</p>
	</div><!-- yellowBg -->

<p class="akapit">Ze szczególną ingerencją w autonomię jednostki wiąże się korzystanie z <span class="bold">monitoringu ukrytego przed obserwowanymi osobami</span>. Dzięki rozwojowi maleńkich i łatwiejszych do zamaskowania kamer staje się to coraz prostsze. </p>
<p class="akapit">Nie trzeba jednak kamer specjalnie ukrywać, by nagrać osoby, które zupełnie nie zdają sobie sprawy z tego, że są obserwowane. Wiąże się to między innymi z brakiem odpowiedniej informacji. Władze aż 42% przebadanych przez Fundację Panoptykon miast przyznały, że w ogóle nie informują swoich mieszkańców o tym, że dana przestrzeń jest objęta monitoringiem. </p>
<p class="akapit">Tymczasem w wielu krajach możemy spotkać tablice szczegółowo informujące o kamerach zainstalowanych na danym obszarze. Zazwyczaj wynika to z wymogów prawnych. W Polsce podmioty korzystające z monitoringu takiego obowiązku nie mają. Dlatego tablice pojawiają się rzadko, a jeśli już, to służą raczej promocji bądź odstraszaniu niż rzetelnej informacji. Nie dowiemy się z nich, do kogo należy kamera ani z kim i w jaki sposób możemy skontaktować się w razie pytań bądź problemów.</p>
<p class="akapit enterdol">Obecnie kamery wykorzystywane są w sposób zupełnie dowolny. Ma to związek
z brakiem odpowiednich regulacji prawnych. Nawet miejskie systemy monitoringu
w każdej miejscowości działają inaczej. Różnice dotyczą na przykład długości przechowywania nagrań: w niektórych miastach są one kasowane po trzech dniach,
w innych – leżakują przez trzy miesiące. Trudno takie różnice racjonalnie uzasadnić.</p>

<p class="futura prawniczy ucase sekcja">BRAK ZASAD</p>

<p class="futura prawniczy enterdol">Skoro kamery monitoringu możemy spotkać na każdym rogu, mogłoby się wydawać, że ich działanie musi być uregulowane przez prawo. Niestety nic bardziej mylnego. Polskie prawo nie określa zasad, na jakich powinien działać monitoring. Obowiązujące przepisy odnoszą się tylko do niektórych przypadków korzystania z kamer, np. w zakładach karnych albo w trakcie imprez masowych. To jednak wyjątki. </p>

<p class="futura prawniczy enterdol">Ma to daleko idące konsekwencje. Właściwie nie wiadomo, co jest dozwolone, a co zakazane. Prawo nie
określa, gdzie można instalować kamery, kto może to robić i w jakim celu. Nie wiadomo, jak długo powinny być przechowywane nagrania, w jaki sposób należy je zabezpieczać, komu można udostępniać. Nie ma nawet obowiązku informowania, gdzie zainstalowane są kamery. Brakuje również instytucji, która kontrolowałaby, w jaki sposób monitoring jest wykorzystywany w praktyce. </p>

<p class="futura prawniczy enterdol">Z największą wolną amerykanką mamy do czynienia w przypadku monitoringu wykorzystywanego przez prywatne podmioty. Jednak również działanie publicznych instytucji pozostawia wiele do życzenia. Zdarza się, że korzystają one z monitoringu bez podstawy prawnej. Legalnie kamery może montować policja czy straż miejska. Ale już na przykład instalowanie kamer w szkołach nie ma umocowania w ustawie i można mieć wątpliwości, czy jest zgodne z konstytucją.</p>
<p class="futura prawniczy enterdol">
Działanie monitoringu mogłaby regulować ustawa o ochronie danych osobowych. W wielu przypadkach bowiem nagrania z kamer zawierają takie dane. W praktyce jednak ustawa stosowana jest tylko wyjątkowo i to w sposób wyrywkowy. Z analizy rejestru zbiorów danych prowadzonych przez Generalnego Inspektora Ochrony Danych Osobowych wynika, że do tej pory zgłoszono raptem kilkadziesiąt zbiorów dotyczących
nagrań z monitoringu, co stanowi ledwie zauważalny ułamek wszystkich zbiorów (ponad 100 tys.).</p> 

<p class="futura prawniczy enterdol">Problem braku zasad działania monitoringu podnoszony jest od dłuższego czasu zarówno przez organizacje społeczne (np. Fundację Panoptykon), jak i instytucje publiczne (np. Rzecznika Praw Obywatelskich, GIODO). Nawet podmioty korzystające z kamer narzekają na to, że są zmuszone działać na niejasnych zasadach. Ministerstwo Spraw Wewnętrznych obiecuje, że projekt ustawy zostanie niedługo przygotowany.</p>

<p class="futura prawniczy enterdol">Metody radzenia sobie z monitoringowym wyzwaniem regulacyjnym są różne. Niektóre państwa zdecydowały się na kompleksowe uregulowanie działania monitoringu w odrębnym akcie prawnym. W innych zasady działania kamer rozproszone są w różnych dokumentach. Dość często kluczowe regulacje zawarte są w ustawach o ochronie danych osobowych. Zdarza się również, że – jak w Wielkiej Brytanii – część rozwiązań nie ma charakteru obowiązujące prawa, ale kodeksów dobrych praktyk. W niektórych państwach ściśle uregulowano działanie prywatnych systemów, w innych największe ograniczenia dotyczą tych publicznych.</p>


<h3 class="linia sekcja">Pole do nadużyć</h3>

<!--
   			<div style="clear:both"></div>
         <div class="przypisBoczny">
      		<p class="przypis green">W praktyce nie wiemy, gdzie zainstalowane są kamery, w którą stronę patrzą i czy w ogóle działają. Nie wiemy, kto nas obserwuje i do czego wykorzystuje obraz i nagrania. Rozpowszechnienie kamer monitoringu w otaczającej przestrzeni sprawia, że każdy z nas może zostać uchwycony w jakiejś kompromitującej bądź kłopotliwej sytuacji. I nawet nie zdawać sobie z tego sprawy. Chyba że nagranie z naszym udziałem stanie się medialnym bądź internetowym hitem.</p>
         </div>
-->

<p class="withWaypoint">W praktyce nie wiemy, gdzie zainstalowane są kamery, w którą stronę patrzą
i czy w ogóle działają. Nie wiemy, kto nas obserwuje i do czego wykorzystuje obraz
i nagrania. Rozpowszechnienie kamer monitoringu w otaczającej przestrzeni sprawia,
że <span class="bold">każdy z nas może zostać uchwycony w jakiejś kompromitującej bądź kłopotliwej
sytuacji</span>. I nawet nie zdawać sobie z tego sprawy. Chyba że nagranie z naszym udziałem
stanie się medialnym bądź internetowym hitem.</p>

<p class="akapit">Jako obywatele, konsumenci czy pracownicy nie mamy żadnej kontroli nad tym,
w jaki sposób monitoring jest wykorzystywany w praktyce. Brakuje również instytucji,
która stałaby na straży naszych praw. <span class="bold">Deficyt zarówno społecznej, jak i instytucjonalnej
kontroli stwarza ogromne pole do nadużyć</span>. Tylko niektóre z nich ujrzą
kiedykolwiek światło dzienne.</p>

<p class="akapit">Kamera monitoringu to tylko niepozorny kawałek tworzywa, na który wielu
z nas nie zwraca uwagi. Jednak „po drugiej stronie systemu” siedzą zazwyczaj ludzie,
którzy obserwują nasze zachowanie. Badania Clive’a Norrisa i Gary’ego Armstronga
pokazują, że <span class="bold">uwagę operatorów zwracają najczęściej te osoby, które z jakichś
względów wydadzą się podejrzane bądź interesujące</span>. Decyduje oczywiście wygląd
zewnętrzny i takie cechy jak wiek, płeć, kolor skóry czy ubranie. W swoich ocenach
operatorzy posługują się stereotypami. Najbardziej podejrzani są młodzi mężczyźni,
zwłaszcza ci o ciemnym kolorze skóry albo przynależący do jakiejś subkultury. To na
nich najdłużej skupia się uwaga operatorów, nawet jeśli nie robią nic złego. Kobiety
również wzbudzają zainteresowanie, ale na nie męscy operatorzy patrzą raczej…
dla przyjemności.</p>

<p class="akapit">Cienka granica między chwilowym zawieszeniem wzroku a wkroczeniem w sferę
intymną obserwowanych osób bywa przekraczana. Zdarzały się przypadki wykorzystywania
monitoringu do podglądania kobiet: robienia zbliżeń na biusty i pośladki,
instalowania kamer w sklepowych przymierzalniach czy zaglądania do mieszkań.</p>

   	<div class="tlo yellowBg zab paddingright0">
<p class="yellowBg inline">W 2004 roku operatorzy monitoringu w brytyjskim mieście Sefton skierowali kamery
na okna jednego z mieszkań i podglądali młodą kobietę. Seans był tak ciekawy, że
w celu wprowadzenia odpowiedniej atmosfery przygasili światło w centrum oglądowym.
Cała sprawa wyszła na jaw… dzięki kamerom obserwujących operatorów.</p>
	</div><!-- yellowBg -->

<p class="akapit">Oczywiście dzięki odpowiedniej kontroli pracy operatorów i zabezpieczeniom
technicznym wielu nadużyciom można zapobiegać. Jednak biorąc pod uwagę skalę
wykorzystania monitoringu, trudno sobie wyobrazić ich eliminację.</p>

<p class="akapit">Niektórym marzy się ograniczenie roli operatorów i możliwie szerokie zastąpienie
ich technologią. Miałoby to nie tylko wyeliminować nadużycia, ale przede wszystkim
obniżyć koszty działania monitoringu. Temu służą <span class="bold">systemy oparte na automatycznym
wykrywaniu zagrożeń</span>, które mają same wyłapywać działania zdefiniowane jako nietypowe bądź podejrzane. Może to być na przykład szybki ruch ręki bądź nagła zmiana pozycji całego ciała, poruszanie się z ponadprzeciętną prędkością bądź pozostawienie przedmiotu bez opieki. Monitoring może w sposób automatyczny reagować również na dźwięki: strzał z broni palnej, eksplozję, a nawet agresywny ton głosu.</p>
         

   <div id="popupStrzalki6" class="mrgtop20 popupBlueBg ">
      <div class="popupBlue2">
      <button title="Close (Esc)" type="button" class="mfp-close">&times;</button>
      <p class="futura text16 ucase">Przewidywanie przyszłości</p>
      <p class="futura text16">Systemy oparte na automatycznym wykrywaniu zagrożeń są przejawem nowego sposobu myślenia o bezpieczeństwie i sprawiedliwości. Nie chodzi już o to, by schwytać i ukarać jednostkę, która zrobiła coś złego. Dzięki nowym technologiom próbujemy namierzyć tych, którzy stwarzają zagrożenie. Wyznacznikiem ma być „anormalne” zachowywanie. Bardzo trudno jednak zdefiniować je tak, by rzeczywiście wyłapywać największe zagrożenia. Rzeczywistość uparcie wymyka się nawet najbardziej zaawansowanym algorytmom.</p>
      </div><!-- popupBlue -->
   </div><!-- popupBlueBg -->

<p class="akapit">Niestety takie systemy mogą więcej problemów generować niż rozwiązywać.
Decyzja dotycząca tego, jakie zachowane bądź element wyglądu zostaną uznane za
podejrzane, leży w sferze arbitralności twórców systemu i nie jest poddana demokratycznej
kontroli. Może to doprowadzić do objęcia części osób nieuzasadnionym
nadzorem tylko dlatego, że na podstawie jakiejś cechy zostaną zaszufladkowane jako
„podejrzane”. To rodzi ryzyko dyskryminacji i pomyłek.</p>

<p class="akapit">Na razie możliwości wykorzystywania algorytmów w codziennej pracy są ograniczone, a badania nad bardziej zaawansowanymi funkcjami budzą kontrowersje.
W Polsce spore poruszenie wywołały informacje o zaangażowaniu polskich uczelni
w prace nad inteligentnym monitoringiem w ramach projektu INDECT. Jednak informacje
o większości takich projektów nawet nie przedzierają się do opinii publicznej.</p>

<h3 class="linia sekcja">Upublicznienie nagrań</h3>

<p class="">Wyzwania dla prywatności związane z rozwojem monitoringu nie dotyczą tylko
ingerencji ze strony podmiotów korzystających z kamer. <span class="bold">Dzięki monitoringowi każdy
z nas może stać się osobą publiczną, nie zabiegając o to, a nawet nie zdając sobie
z tego sprawy. Wystarczy, że nagranie z naszym udziałem zostanie udostępnione
mediom lub trafi do sieci.</span></p>

<p class="akapit">W Polsce brakuje precyzyjnych zasad upubliczniania nagrań z monitoringu.
Nawet na poziomie miejskich systemów możemy się spotkać z różnymi praktykami.
Władze prawie co dziesiątego zbadanego przez Fundację Panoptykon miasta przyznały
się do umieszczania nagrań z monitoringu na stronach lokalnych instytucji,
a co szóstego – do ich udostępniania mediom. Bałagan jest tak duży, że często trudno
oddzielić oficjalną politykę informacyjną danej instytucji od zwykłego wycieku.</p>

<p class="akapit">Zgodnie z prawem autorskim wizerunek osoby, która została uwieczniona na
nagraniach, podlega ochronie. Tylko w określonych sytuacjach może być upubliczniony
bez zgody tej osoby. Ta zasada powinna mieć zastosowanie również w przypadku
monitoringu. W praktyce jednak nie jest powszechnie przestrzegana.</p>

<p class="akapit">W sieci możemy znaleźć setki nagrań pochodzących z monitoringu, które nie
spełniają tego wymogu. W mediach częściej znajdziemy filmy, na których twarze
zarejestrowanych osób są w jakiś sposób zakryte. Jeśli jednak spojrzymy na tę
praktykę z punktu widzenia ochrony prywatności, to okaże się, że w wielu przypadkach
nie rozwiązuje ona problemu. Znajomi mogą rozpoznać daną osobę po ubraniu,
fryzurze czy sposobie zachowania.</p>

   	<div class="tlo yellowBg zab">
<p class="yellowBg inline">W 1995 roku Geoffrey Peck wyszedł w środku nocy ze swego domu. Z nożem w ręku
i zamiarem popełnienia samobójstwa skierował się w stronę centrum miasta.
Został jednak zauważony przez operatora monitoringu, a wezwane służby ratunkowe
udzieliły mu pomocy. Nagranie z udziałem Pecka zostało udostępnione mediom
i wyświetlone w programie telewizyjnym. Mimo zamazania twarzy został on rozpoznany
przez znajomych. Sprawa trafiła ostatecznie do Europejskiego Trybunału Praw
Człowieka, który stwierdził naruszenie prawa do prywatności. Peck, mimo że znajdował
się w przestrzeni miasta, nie brał udział w żadnym publicznym wydarzeniu i miał
prawo zakładać, że nagranie z jego udziałem nie trafi do mediów.</p>
	</div><!-- yellowBg -->

<p class="akapit">Najczęściej do sieci i mediów trafiają nagrania sytuacji intymnych, kompromitujących, śmiesznych lub budzących grozę. Możemy obejrzeć na przykład zakochane pary, golasów biegających po mieście, niefrasobliwych złodziei, ale także wypadki
drogowe i inne tragiczne wydarzenia. Zdarza się, że sam fakt uwiecznienia danej
sytuacji na nagraniu podnosi jej rangę – możliwość pokazania obrazu wpływa na
medialną atrakcyjność.</p>

   	<div class="tlo yellowBg zab">
<p class="yellowBg inline">W lipcu 2012 roku cała Polska żyła sprawą 2-letniej Mai. Ze względu na nieważny
paszport nie mogła ona polecieć z rodzicami i bratem na wakacje. Ci – na czas oczekiwania
na osobę, która miała zająć się dziewczynką – pozostawili dziecko pod
opieką pracownicy biura turystycznego, po czym pobiegli do samolotu. Nagranie
z lotniskowego monitoringu pokazujące nieszczęśliwego malucha trafiło do mediów
i uruchomiło falę krytyki pod adresem rodziców. Mało kto zastanawiał się jednak nad
tym, jaką krzywdę mogło wyrządzić Mai ujawnienie nagrania z jej udziałem.</p>
	</div><!-- yellowBg -->

<p class="akapit"><span class="bold">Upublicznienie nagrań z monitoringu może mieć wiele negatywnych konsekwencji</span>. Może wiązać się nie tylko z ujawnieniem informacji, które ktoś chciał
zachować dla siebie, ale również z krzywdą emocjonalną, ośmieszeniem czy napiętnowaniem.
Nie wszystkie konsekwencje jesteśmy w stanie przewidzieć. Drugie życie
nagrań w Internecie może naprawdę zaskakiwać, a społeczne reakcje przechodzą
niekiedy najśmielsze oczekiwania.</p>

   	<div class="tlo yellowBg zab">
<p class="yellowBg inline">Na nagraniu widać, jak kobieta w średnim wieku podchodzi do stojącego na murze
kota, głaszcze go, a potem wrzuca zwierzaka do pojemnika na śmieci. Za ten czyn
brytyjska pracownica banku została skazana na grzywnę i czasowy zakaz posiadania
zwierząt. To jednak nic w stosunku do fali społecznego oburzenia, jaka uderzyła w nią
po tym, jak nagranie z przydomowej kamery monitoringu zostało upublicznione
w Internecie przez właścicielkę kotki. Kobiecie grożono nawet śmiercią, dlatego policja
zdecydowała się przyznać jej ochronę.</p>
	</div><!-- yellowBg -->

<p class="akapit">Nie mamy zazwyczaj kontroli nad tym, czy społeczne oburzenie dotyka rzeczywistego
winowajcy. Wiele osób chętnie rozpowszechnia w Internecie uchwycone na
nagraniu monitoringu wizerunki osób opatrzone podpisami „ta osoba ukradła mój
rower” albo „ten mężczyzna oszukał moją babcię”. Zazwyczaj nie mamy pewności,
że oskarżenie jest rzeczywiście uzasadnione. Osoba publikująca nagranie może nie
mieć pełnej wiedzy na temat zdarzenia albo wykorzystywać nagranie jako narzędzie
manipulacji bądź zemsty. Powinniśmy takie scenariusze brać pod uwagę.</p>

<h3 class="linia sekcja">Skutki psychologiczne i społeczne</h3>

<!--
   			<div style="clear:both"></div>
         <div class="przypisBoczny">
      		<p class="przypis green">Obecność kamer monitoringu najbardziej wpływa na najmłodszych. Dzieci dopiero wkraczają w życie społeczne, intensywnie obserwują i wchłaniają to, co je otacza. Dla dorosłych kamery mogą być po prostu przydatnymi narzędziami; dla dzieci wychowywanych w świecie, w którym niemal każdy ich ruch poddany jest obserwacji (w dziecinnym pokoju, na osiedlu, w przedszkolu, a potem w szkole) są one naturalnym i nieodzownym elementem życia.</p>
         </div>
-->

<p class="withWaypoint">Monitoring wnika obecnie niemal w każdą sferę życia. Trudno sobie wyobrazić, by
w tej sytuacji nie wpływał na rzeczywistość społeczną. Zmiany mogą być fundamentalne,
ale nie spektakularne – pojawiają się stopniowo, krok po kroku. Nie są widoczne
na pierwszy rzut oka, dlatego tak często umykają nam z pola widzenia.</p>

<p class="akapit"><span class="bold">Pierwszą ofiarą monitoringu jest wzajemne zaufanie</span>. Kamery stanowią sygnał,
że wokół czai się zagrożenie, dlatego mogą stymulować rozwój kultury podejrzeń.
Wykorzystanie kamer może też sprzyjać <span class="bold">wykluczeniu i „sortowaniu” ludzi</span>. Są one
wykorzystywane na osiedlach i w centrach handlowych po to, by ograniczyć dostęp
osobom niepożądanym – bezdomnym, żebrzącym lub po prostu tym, którzy do danego
miejsca „nie pasują”.</p>

<p class="akapit">Dzięki obecności kamer niektóre problemy zostają zepchnięte tam, gdzie reszta
społeczeństwa nie musi ich oglądać. Niestety zamiecenie ich pod dywan nie oznacza,
że znikają. Wręcz przeciwnie – pęcznieją, ponieważ brakuje społecznego nacisku na
ich rozwiązanie. Jeśli na przykład nie widzimy w naszym otoczeniu wielu biednych
osób, jest mała szansa na to, że uznamy ubóstwo za ważny problem. Nie tylko sami
nie zaangażujemy się w jego rozwiązanie, ale nie zajmą się nim również decydenci,
którzy nie będą czuli takiego społecznego oczekiwania.</p>

<p class="akapit">Upowszechnienie się monitoringu może również sprzyjać zjawisku <span class="bold">rozproszenia
odpowiedzialności</span>. Obecność kamer daje sygnał, że otoczenie jest pod kontrolą,
a w razie problemów ktoś (np. policja, straż miejska, ochrona) powinien zostać
zaalarmowany i zająć się nimi. Co trzecia badana przez Fundację Panoptykon osoba przyznała, że brak konieczności reagowania na sytuacje zagrożenia jest jedną z zalet
monitoringu. Istnieje więc ryzyko, że może on być usprawiedliwieniem dla postaw
bierności.</p>

   	<div class="tlo yellowBg zab paddingright0">
<p class="yellowBg inline">W lutym 2012 roku w katowickiej Ikei został pobity mężczyzna, który zwrócił dwóm
osobom uwagę, by nie wpychały się do kolejki do automatu z hotdogami. W konsekwencji
omal nie stracił wzroku. Rozżalony mówił dziennikarzom, że inni klienci nie
przyszli mu z pomocą. Jego rozgoryczenie jest zrozumiałe, jednak zachowanie świadków
zdarzenia wcale nie zaskakuje. W końcu znajdowali się w sklepie monitorowanym
i chronionym. Najprawdopodobniej zakładali, że to personel powinien udzielić
mężczyźnie pomocy.</p>
	</div><!-- yellowBg -->


<p class="akapit">Obecność kamer monitoringu najbardziej wpływa na najmłodszych. Dzieci dopiero wkraczają w życie społeczne, intensywnie obserwują i wchłaniają to, co je otacza. Dla dorosłych
kamery mogą być po prostu przydatnymi narzędziami; dla dzieci wychowywanych w świecie, w którym niemal każdy ich ruch poddany jest obserwacji (w dziecinnym pokoju, na osiedlu, w przedszkolu, a potem w szkole) są one naturalnym i nieodzownym elementem życia. Innego nie znają. <span class="bold">W dodatku na każdym kroku przypomina się najmłodszym, że kamery są po to, by ich chronić lub kontrolować</span>. W niektórych szkołach, a nawet przedszkolach, monitoring bywa wykorzystywany jako „narzędzie wychowawcze”.</p>

   	   		 <div class="polCol  borderleft rozwijalnyDiv">
   			<p class="futura enter prawniczy"><span class="ucase">Wychowywanie kamerą</span><br>Obecnie monitoring działa w przeważającej większości polskich szkół. Rozmowy z dyrektorami i pedagogami z warszawskich placówek wskazują
na to, że w niektórych z nich kamery odgrywają rolę
dyscyplinującą. Nauczyciele wielokrotnie przypominają
uczniom, że ich zachowanie jest obserwowane
i poddawane analizie, a w razie potrzeby nagranie
z kamer może być wykorzystane przeciwko nim.</p>
<p class="futura enter prawniczy">
Szczególnie niepokoi fakt, że w niektórych szkołach
monitoring jest wykorzystywany do manipulowania
uczniami. Na krótką metę takie działania mogą okazać
się wygodne. W dłuższej perspektywie trudno
jednak uznać je za wychowawcze.</p>
<p class="cytat2 enter">
„W szatni zwinięto jakieś buty. Powiedzieliśmy
w klasie: »Proszę podrzucić buty następnego dnia,
bo mamy nagranie«. To była mała manipulacja,
bo tutaj bawimy się w takich manipulantów, psychologów;
musimy po prostu. Informowałem, że w momencie,
kiedy adidasy się nie znajdą, wzywamy policję
i odtwarzamy twarz złodzieja. Możemy wyciszyć
problem w momencie, kiedy sam złodziej się przyzna
i podrzuci buty. I tak było. Buty zostały podrzucone
następnego dnia”. <span>Dyrektor, szkoła podstawowa,
Warszawa</span></p>
				
   		</div><!-- polcol -->
         
         

<p class="akapit">Badania Michaela McCahilla i Rachel Finn wskazują, że reakcje dzieci i młodzieży
na monitoringowy nadzór mogą być rozmaite. Z jednej strony poczucie obserwacji
może prowokować do wygłupów przed kamerami, z drugiej – wywoływać nerwowość
i niepokój związane z niepewnością, jak dane zachowanie zostanie zinterpretowane
przez kontrolujących. <span class="bold">Dzieci szybko uczą się funkcjonowania w oku kamery.
Modelują swoje zachowania w taki sposób, by nie zostać posądzonym o coś złego</span>,
i wypracowują różne strategie radzenia sobie w monitorowanej rzeczywistości.
Mogą na przykład unikać miejsc, w których są zainstalowane kamery (np. przesiadując
w toaletach), zalepiać obiektywy kamer gumą do życia, ukrywać się za kapturami
i czapkami.</p>

<p class="akapit">Wciąż jednak mało wiadomo o tym, jaki głębszy wpływ wywiera stała obecność
kamer monitoringu na rozwój i postawy życiowe dzieci. Najbardziej oczywistym
skutkiem wydaje się <span class="bold">oswajanie z nadzorem i inwigilacją</span>. To jednak nie wszystko.
Pedagodzy wskazują, że ciągła obserwacja może wpłynąć na relacje z otoczeniem,
rozumienie otaczającej rzeczywistości i swojego miejsca w świecie.</p>

<p class="akapit">Dzieci poddane zbyt ścisłej kontroli mają mniej okazji do uczenia się na
własnych błędach, co może powodować trudności z braniem odpowiedzialności za
własne zachowanie. Nadzór sprawowany za pomocą kamer skupia się na tym, co
widać, a nie na przekonaniach. Dlatego <span class="bold">nie sprzyja internalizacji wartości, promuje
konformizm i oportunizm</span>. Dzieci mogą świetnie opanować odpowiednie zachowanie
na pokaz i szybko z niego rezygnować, gdy tylko uda im się wymknąć spod oka
kamery.</p>

   	
   </div>
</div>

<div class="wideText">
   <div class="text">
      <h2 class="tytulRozdzial mrgtop40 mrgbottom20">Rozdział 4. W oczach społeczeństwa</h2>
      
      <div class="ilustacjaDv">
	      <img class="travaillefoto mrgbottom40" src="images/rzo4.png" alt="Ilustracja: Rozdział 4. W oczach społeczeństwa" width="600" height="295" />
      </div><!-- ilustacjaDv -->
   
   
 <p class="">W pierwszych trzech rozdziałach przewodnika przyglądaliśmy się różnym aspektom
działania kamery monitoringu i temu, jak jej obecność wpływa na nasze życie.
W ostatniej części skupimy się na tym, co o naszej bohaterce myślimy i mówimy.</p> 

         
   		<h3 class="linia sekcja">Debata publiczna</h3>
		
<!--
		   	   		<div style="clear:both"></div>
         <div class="przypisBoczny" id="yellow1rozdzial4">
      		<p class="przypis">W publicznej dyskusji o monitoringu jesteśmy stawiani przed alternatywą: albo wolność, albo bezpieczeństwo; albo interes jednostki, albo zbiorowości. Rzeczywistość jest dużo bardziej skomplikowana.</p>
         </div>
-->

<p class="enterdol withWaypoint"><span class="bold">W Polsce brakuje poważnej dyskusji na temat monitoringu, debaty nad jego zaletami i wadami</span>. Zasadniczo panuje konsensus, że kamery są potrzebne i skuteczne. Te obiegowe opinie trudno poddać weryfikacji. Dostęp do informacji o tym, jak
w praktyce wygląda działanie monitoringu, jest bowiem ograniczony.</p> 
         

   <div id="popupStrzalki7" class="mrgtop20 popupBlueBg ">
      <div class="popupBlue2">
      <button title="Close (Esc)" type="button" class="mfp-close">&times;</button>
      <p class="futura text16 ucase">Fałszywa alternatywa</p>
      <p class="futura text16">W publicznej dyskusji o monitoringu jesteśmy stawiani przed alternatywą: albo wolność, albo bezpieczeństwo; albo interes jednostki, albo zbiorowości. Rzeczywistość jest dużo bardziej skomplikowana. Za instalacją kamer może stać partykularny interes producenta albo osoby korzystającej z tego narzędzia, który ma niewiele wspólnego ze wspólnym bezpieczeństwem. A przeznaczanie środków finansowych na monitoring może ograniczać możliwość korzystania z innych metod dbania o bezpieczeństwo – niekiedy jednocześnie skuteczniejszych i bardziej „wolnościowych”.</p>
      </div><!-- popupBlue -->
   </div><!-- popupBlueBg -->

   	<p class="akapit">Trudno oczekiwać, że źródłem rzetelnych informacji będzie biznes bezpieczeństwa, który żyje ze sprzedaży i obsługi kamer. W tym przypadku dominuje więc
przekaz PR-owy, niekiedy uproszczony, wprowadzający w błąd i oparty na strachu.</p>

<p class="cytat2 enter">„Nawet szkoły cieszące się dobrą renomą i tradycją mogą być
miejscami różnego rodzaju przestępstw. Sama edukacja nie rozwiąże
tego problemu. Obecnie jedynym skutecznym sposobem na
powstrzymanie fali przemocy jest monitoring w szkołach”. <span class="">Kamery.pl</span></p>

   	<p class="akapit">Wartościowych informacji o działaniu kamer nie dostarczają zazwyczaj również
instytucje publiczne i media. Te pierwsze – same wykorzystują kamery monitoringu,
dlatego skupiają się na legitymizacji swoich działań. Te drugie – korzystają z monitoringu
pośrednio, konkretnie z nagrań udostępnianych im przez różne osoby. Dlatego
nie może dziwić, że w przekazie medialnym kamera jest najczęściej pozytywną bohaterką,
dzięki której udaje się rozwiązać jakiś – choćby drobny – problem.</p>

<p class="akapit">Coraz częściej możemy przeczytać i usłyszeć, że „przeglądane są nagrania z monitoringu”. Nawet jeśli nigdy nie dowiemy się, jakim efektem te operacje się skończyły,
możemy odnieść wrażenie, że kamery są dla śledczych podstawowym źródłem informacji.</p>

<p class="akapit">Medialny obraz monitoringu nie ogranicza się jednak do mediów informacyjnych.
Jest on kreowany również przez paradokumentalne oraz fabularne filmy
i seriale. W produkcjach typu „kryminalne zagadki” możliwości techniczne monitoringu
mają się często nijak do codziennej praktyki jego działania. Kamery są zazwyczaj
ukazywane jako potężne narzędzie umożliwiające walkę z przestępczością, co nie
pozostaje bez wpływu na społeczne wyobrażenia na temat ich skuteczności. Oswojenie
z monitoringiem odbywa się również za pomocą innych produktów popkultury,
np. teledysków czy gier.</p>

   	
   	<h3 class="linia sekcja">Wiedza i wyobrażenia</h3>
   	
<p class="">Większość z nas nie ma wielu doświadczeń związanych z funkcjonowaniem kamer
ani możliwości przekonania się, jak działają one w praktyce. Trudno więc się dziwić,
że przeważająca część osób uczestniczących w wywiadach grupowych dotyczących
monitoringu* miała ledwie blade pojęcie o tym narzędziu i sposobie jego funkcjonowania.
<span class="bold">Wyobrażenia dotyczące kamer kształtowane są przede wszystkim przez
to, co można obejrzeć w mediach</span>. Badani spontanicznie przywoływali z pamięci
przypadki znane z telewizji lub Internetu (np. sprawę kota wrzuconego do śmietnika
czy psa pozostawionego przez właściciela na torach).</p>


<div id="popupPrzypis7" class="mrgtop20 popupBlueBg ">
   <div class="popupBlue2">
   <button title="Close (Esc)" type="button" class="mfp-close">&times;</button>
      <p class="futura black text16">
* Zogniskowane wywiady grupowe zostały zrealizowane dla Fundacji Panoptykon i Fundacji Projekt: Polska przez Julię Skórzyńską-Ślusarek i firmę badawczą Millward Brown SMG/KRC w 2011 roku. Objęły dwie grupy wiekowe: 18–24 lata i 38–44 lata.</p>
   </div><!-- popupBlue -->
</div><!-- popupBlueBg -->

<p class="cytat2 enter">„Często w wiadomościach czy gdzieś mówią, że na przykład dewastowali
przystanek. Po 5 minutach przyjechała policja czy straż
miejska i złapali ich”. <span class="">Grupa fokusowa: 18–24 lata</span></p>

<p class="akapit">W społecznych wyobrażeniach monitoring okazuje się potężnym i skutecznym
narzędziem kontroli. Jego możliwości przeceniali zarówno Polacy, jak i Europejczycy
badani dekadę temu w ramach projektu Urbaneye. Polskie badania prowadzą do
wniosku, że najlepszą opinią cieszą się miejskie systemy monitoringu. <span class="bold">Większość
badanych osób była przekonana, że kamery miejskie wyposażone są zaawansowane
możliwości analizy materiałów i identyfikacji osób</span>, choć pojawiały się również
bardziej sceptyczne głosy.</p>

<p class="cytat2 enter">„Myślę, że jeżeli do czegoś dochodzi, to oni potrafią to wykorzystać.
Jak coś się stanie, to wtedy potrafią wychwycić każdy ruch,
każdą twarz”. <span>Grupa fokusowa: 38–44 lata</span></p>

<p class="akapit">Badani bardziej sceptyczne wypowiadali się na temat działania osiedlowych
kamer. Część osób miała okazję w praktyce zweryfikować sposób ich funkcjonowania.
Opowiadały one o kiepskiej jakości nagrań, śpiących ochroniarzach i innych
problemach, np. przypadku kradzieży samochodów z osiedlowego garażu. Z monitoringiem
miejskim badani nie mieli osobistych doświadczeń i to przekładało się na
jego pozytywną ocenę.</p>

<p class="akapit">Dobre opinie na temat miejskiego monitoringu korespondują z przekonaniem,
że kamery instalowane w przestrzeni publicznej wpływają na ograniczenie przestępczości.
Wyniki badań sondażowych wskazują, że ponad połowa Polaków jest przekonana,
iż obecność kamer zmniejsza liczbę przestępstw popełnianych na obszarze, na
którym są one zainstalowane, podczas gdy w innych miejscach poziom przestępczości
pozostaje bez zmian albo również spada (prawie 64% w 2011 roku i prawie 55%
w 2013 roku). Osoby, które zdają sobie sprawę ze zjawiska „przemieszczenia się”
przestępczości, stanowią mniejszość. Choć grupa ta urosła z ponad 24%
w 2011 do ponad 29% w 2013 roku.</p>
	   	   	
<img class="mrgtop10 travaillefoto" src="images/przewodnik_CCTV_rysunki3_copy.svg" alt="Opinie na temat wpływu monitoringu na przestępczość" width="589" height="429" />


<div id="popupPrzypis3" class="mrgtop20 popupBlueBg ">
   <div class="popupBlue2">
   <button title="Close (Esc)" type="button" class="mfp-close">&times;</button>
      <p class="futura black text16">
* Wyniki badania zrealizowanego w 2013 roku dla Fundacji Panoptykon przez firmę badawczą Millward Brown SMG/KRC na reprezentatywnej próbie dorosłych Polaków.</p>
   </div><!-- popupBlue -->
</div><!-- popupBlueBg -->

<p class="akapit">W wypowiedziach badanych dominuje przekonanie o racjonalności jednostki,
która pod wpływem kamer rezygnuje z popełnienia przestępstwa.</p>

<p class="cytat2 enter">„Każdy zawsze pomyśli dwa razy, jakby chciał włamać się gdzieś
czy coś tam, bo kamery po prostu mogą to »wyhaczyć«”.
<span>Grupa fokusowa: 18–24 lata</span></p>

<p class="akapit">Bezpieczeństwo jest kluczową wartością, która ma przemawiać za wykorzystywaniem
monitoringu. Jednak dla części osób jest to raczej łatwy do powtórzenia slogan
niż realny argument. Po dopytaniu okazywało się, że pod tym pojęciem kryją się
różne rzeczy, często ściślej związane z potrzebą zapewnienia porządku i kontrolą nad
otoczeniem niż z dbałością o osobiste bezpieczeństwo. Część badanych podchodziła
do tego argumentu z przymrużeniem oka i ze świadomością jego umowności („dla
rzekomego bezpieczeństwa”, „bezpiecznie – przynajmniej teoretycznie”).</p>

   	   		 <div class="polCol  borderleft rozwijalnyDiv">
   			<p class="futura enter prawniczy"><span class="ucase">Bezpieczeństwo – słowo wytrych</span><br>Bardzo rzadko zastanawiamy się nad tym, co
w rzeczywistości kryje się za hasłem „bezpieczeństwo”. Okazuje się, że jest to bardzo pojemne pojęcie.
Badania Fundacji Panoptykon sugerują, że gdy
mówimy, iż kamery służą bezpieczeństwu, możemy
mieć na myśli bardzo różne rzeczy. W przestrzeni
miejskiej kamery mają na przykład pomagać walczyć
z wandalami i wyjaśniać przyczyny stłuczek. Na osiedlach
mają chronić nie tylko przed złodziejami, ale
również przed wstępem bezdomnych, narkomanów
czy roznosicieli ulotek.</p>

<p class="futura enter prawniczy">
Do ciekawych wniosków prowadzą wywiady
z dyrektorami warszawskich szkół. Choć w praktyce
obraz z kamer rzadko był na bieżąco obserwowany,
a wykorzystywany jedynie w jednostkowych przypadkach,
dominowało przekonanie, że jego instalacja
przyczyniła się do poprawy bezpieczeństwa na
terenie szkoły. W jaki sposób? Dla części badanych
monitoring służył ochronie mienia szkoły, dla innych
– przede wszystkim dyscyplinowaniu uczniów. Poza
tym pojawiały się przykłady dotyczące relacji z rodzicami
oraz kontroli nauczycieli i innych pracowników
szkoły.</p>

<p class="cytat2 enter">
„Mam wgląd na różne rzeczy. Dostawca, który miał
o godzinie szóstej rano dowieźć żywienie, wmawia
mi, że był. Robię sobie podgląd i wiem, że go nie
było, bo nie ma żadnego śladu, nie ma samochodu,
więc trudno, żeby na plecach to przyniósł albo jakąś
niewidoczną drogą”. <span>Dyrektorka, szkoła podstawowa,
Warszawa</span></p>
				
   		</div><!-- polcol -->
         
         
   	   			   	   	
<h3 class="linia sekcja">Ocena i poparcie</h3>

<!--
   			<div style="clear:both"></div>
         <div class="przypisBoczny">
      		<p class="przypis green">Większość osób nie czuje jednak dyskomfortu związanego z obecnością kamer. To, że nie obserwuje nas bezpośrednio człowiek (choć ostatecznie śledzi obraz bądź przegląda nagrania), tylko martwy przedmiot, sprawia, że zwyczajnie nie zwracamy na niego uwagi.</p>
         </div>
-->

<p class="withWaypoint">Poparcie dla monitoringu zależy od tego, gdzie zainstalowane są kamery. Te umieszczane w miejscach podwyższonego ryzyka (np. w bankach, na stacjach metra) zazwyczaj spotykają się z aprobatą. Te montowane w przestrzeniach, w których wkraczają w sferę intymną
(np. toalety, przebieralnie, przymierzalnie), budzą największy opór. Poparcie dla instalowania monitoringu zmienia się w zależności od kraju. Największe
różnice dotyczą obecności kamer w przestrzeni publicznej.</p>

<p class="akapit">W polskim społeczeństwie dominuje przekonanie, że upowszechnianie się nowych technologii nadzoru jest
nieuchronne, że stanowią one pewną cywilizacyjną konieczność, z którą trzeba się pogodzić.</p>

<p class="akapit"><span class="bold">Polacy w większości popierają instalowanie monitoringu w przestrzeni publicznej.</span> Ponad połowa uważa, że należy dążyć do zwiększenia liczby obecnych tam kamer. Jednak między 2011 a 2013 rokiem poparcie dla takiej opcji stopniało na rzecz opinii, że aktualna liczba kamer powinna zostać utrzymana. To przesunięcie dotyczy przede wszystkim największych miast, co może sugerować, że właśnie tam nasycenie kamerami osiągnęło taki poziom, że nawet niektórzy ich zwolennicy zaczynają mówić „dość”. </p>

<p class="akapit"><span class="bold">Niemal co siódma osoba opowiada się za ograniczeniem monitoringu w przestrzeni publicznej bądź całkowitą z niego rezygnacją.</span> Jednak głos tych osób jest właściwie nieobecny w debacie publicznej.</p>

   	   		 <div class="polCol  borderleft rozwijalnyDiv">
   			<p class="futura enter prawniczy"><span class="ucase">Monitoring w różnych społeczeństwach</span><br>Monitoring rozwija się dynamicznie w różnych częściach
świata, jednak nasycenie kamerami jest zróżnicowane w zależności od kraju. Wielka Brytania jest
państwem europejskim najściślej oplecionym siecią
kamer. Monitoring rozwija się również bardzo dynamicznie
w wielu państwach postkomunistycznych
i innych krajach, które przechodzą gwałtowne zmiany
wewnętrzne (Chiny, Republika Południowej Afryki).
Te przykłady kontrastują chociażby z sytuacją
w Niemczech, gdzie możliwości i skala publicznych
systemów monitoringu są wciąż ograniczone, czy
Danii, gdzie do niedawna w ogóle nie przewidywano
ich tworzenia.</p>
<p class="futura enter prawniczy">
Poziom akceptacji różni się w zależności od
kraju i bezpośrednio przekłada się na skalę wykorzystania
monitoringu. W Europie największe oswojenie monitoringu nastąpiło
prawdopodobnie w Wielkiej Brytanii. Choć
w ostatnich latach wywołuje on coraz więcej kontrowersji
i krytycznej dyskusji. W innych krajach, np.
w Niemczech czy Austrii, monitoring jest przyjmowany
bardziej sceptycznie. W Grecji zainstalowanie ponad
tysiąca kamer w związku z organizacją Igrzysk
Olimpijskich wywołało protesty społeczne.</p>
<p class="futura enter prawniczy">
Gdy berlińskich policjantów, którzy odwiedzili Warszawę,
zapytano o to, co zrobiło na nich największe
wrażenie, mieli odpowiedzieć bez wahania: „Miejski
monitoring”. W Berlinie nie mają oni takich możliwości
podglądania mieszkańców, zarówno ze względu
na obowiązujące prawo, jak i sprzeciw niemieckiego
społeczeństwa.</p>
				
   		</div><!-- polcol -->
         
         	   	   	
   	   			   	   	
   	   			   	   	
<img class="mrgtop10 travaillefoto" src="images/przewodnik_CCTV_rysunki4_copy.svg" alt="Postawy wobec monitoringu" width="589" height="400" />


<div id="popupPrzypis4" class="mrgtop20 popupBlueBg ">
   <div class="popupBlue2">
   <button title="Close (Esc)" type="button" class="mfp-close">&times;</button>
      <p class="futura black text16">
* Wyniki badania zrealizowanego w 2013 roku dla Fundacji Panoptykon przez firmę badawczą Millward Brown SMG/KRC na reprezentatywnej próbie dorosłych Polaków.</p>
   </div><!-- popupBlue -->
</div><!-- popupBlueBg -->
   	   			
   	   			<p class="akapit">Kto najczęściej jest zwolennikiem kamer, a kto ich przeciwnikiem? Polskie badania nie dają prostej odpowiedzi na to pytanie: monitoring cieszy się poparciem
   	   			zarówno większości kobiet, jak i mężczyzn, osób z małych i dużych miejscowości.
   	   			Nieco bardziej sceptycznie są wobec niego nastawieni młodsi ludzie, jednak znaczących
   	   			różnić nie widać. Widać natomiast, że <span class="bold">większym poparciem cieszą się kamery wśród osób, które są przekonane o ich wpływie na poziom przestępczości.</span></p>

<p class="akapit">Czy to oznacza, że dostęp do rzeczowych informacji na temat ograniczeń monitoringu
mógłby wpłynąć na poziom poparcia dla jego masowego wykorzystania?
Nie jest to wykluczone. Wyniki wywiadów grupowych sugerują, że poglądy na temat
monitoringu nie są ugruntowane. Wiąże się to z brakiem szerszej debaty publicznej
dotyczącej kamer. Ponieważ ich obecność nie wywołuje kontrowersji i żywych dyskusji,
brakuje okazji do tego, by zastanowić się nad ich działaniem i zweryfikować swoje
zdanie na ten temat.</p>
   	   			<p class="akapit">Ogólnemu poparciu dla monitoringu towarzyszy czasem zastrzeżenie, że nie każdy
   	   			lubi być obserwowany. Większość osób nie czuje jednak dyskomfortu związanego
   	   			z obecnością kamer. To, że nie obserwuje nas bezpośrednio człowiek (choć ostatecznie
   	   			śledzi obraz bądź przegląda nagrania), tylko martwy przedmiot, sprawia, że zwyczajnie
   	   			nie zwracamy na niego uwagi. <span class="bold">Im bardziej monitoring daleki i abstrakcyjny,
   	   			   	   			tym bardziej jest nam obojętny. Im więcej wiemy o tym, kto z niego korzysta i im
   	   			   	   			mniej jesteśmy dla tej osoby anonimowi, tym zazwyczaj większy nasz opór.</span> Najbardziej
   	   			przeszkadzają nam kamery instalowane przez prywatne osoby (np. sąsiada
   	   			w bloku) albo te, które odbieramy jako wymierzone w nas (np. monitoring w szkole
   	   			czy w miejscu pracy).</p>
   	   			   	   	
   	   			   	  
   	   	<h3 class="linia sekcja">Sprzeciw</h3>

<p class="">Monitoring cieszy się w Polsce sporym poparciem, jednak trafiają się ludzie, którzy
próbują powiedzieć „nie”. Stają oni przed trudnym wyzwaniem.</p>

<p class="akapit">Jedną z możliwych ścieżek działania jest kwestionowanie obecności kamer za
pomocą argumentów prawnych. Osoby, które uważają, że instalacja monitoringu godzi
w ich prawa, mogą dochodzić ochrony swoich dóbr osobistych w sądzie. Ponieważ
nie ma przepisów precyzujących działanie kamer, muszą one opierać się na zasadach
ogólnych. Dlatego jest to trudna droga i – poza najbardziej drastycznymi przypadkami
– nie daje dużych szans powodzenia. Mimo to znaleźli się ludzie walczący w sądzie
na przykład z monitoringiem na swoim osiedlu.</p>

<p class="akapit">Znacznie łatwiejszą metodą jest powołanie się na ustawę o ochronie danych osobowych i złożenie skargi do Generalnego Inspektora Ochrony Danych Osobowych.
Jednak szanse na sukces i w tym przypadku są ograniczone. Sam GIODO przyznaje,
że woli naciskać na przyjęcie ustawy o monitoringu niż stosować ustawę o ochronie
danych osobowych. W latach 2008–2012 skierowano do GIODO raptem kilkanaście
skarg dotyczących działania kamer.</p>

<p class="akapit">Bardziej popularnym adresatem skarg jest Rzecznik Praw Obywatelskich. Trafiają
do niego najczęściej sprawy dotyczące kamer instalowanych w miejscach pracy, na
osiedlach mieszkaniowych, w szkołach, w placówkach ochrony zdrowia i w miejscach
pozbawienia wolności. Na tej podstawie Rzecznik podejmuje wystąpienia do poszczególnych
ministerstw (np. edukacji, budownictwa czy sprawiedliwości), zwracając
uwagę na problemy związane z korzystaniem z monitoringu i dziurawe prawo.</p>

<p class="akapit">Oczywiście sceptycyzm wobec monitoringu można wyrażać na wiele pozaprawnych
sposobów. Na problem niekontrolowanego rozprzestrzeniania się kamer zwracają
uwagę nieliczne organizacje społeczne (w tym Fundacja Panoptykon) i artyści (np.
Roch Forowicz). Generalnie jednak w Polsce głos środowisk sceptycznych wobec monitoringu jest znacznie słabszy niż w innych krajach, gdzie kamery regularnie bywają
nie tylko pożywką dla aktywistów, ale również inspiracją i tematem prac artystów.</p>

   	<div class="tlo yellowBg zab">
<p class="yellowBg inline">Jednym z najbardziej znanych postaci czerpiących z tematu monitoringu jest Banksy. Jego prace – w tym sławną One nation under CCTV – można spotkać na ulicach
Londynu i innych miast na całym świecie. Lista artystów-aktywistów jest dłuższa.
Warto wspomnieć o holenderskiej grupie Front404, która ubierała kamery w imprezowe
czapeczki. Swój artystyczny sprzeciw wobec monitoringu wyraził też znany
chiński artysta Ai Weiwei. Stworzył on instrukcję, która pokazuje, jak przy użyciu
farby w sprayu, otwieracza do wina, stelaża na bidon, rączki od hamulca rowerowego,
śrubki, linki i długiego drążka stworzyć narzędzie do zamalowywania kamer.	</p>
	</div><!-- yellowBg -->	   	  
   	   			   	  
   	   		 <div class="polCol  borderleft rozwijalnyDiv">
   			<p class="futura enter prawniczy"><span class="ucase">Jak nie dać się nagrać?</span><br>Ludzie nie byliby ludźmi, gdyby nie próbowali omijać
monitoringu. Najprostszym sposobem jest unikanie miejsc, w których go zamontowano. Nie zawsze jest
to możliwe, zwłaszcza gdy nie wiadomo, czy jesteśmy
w oku kamery. Dlatego niektórzy tworzą w Internecie
specjalne mapy, które mają pomóc przemieszczać się
poza wzrokiem kamer. Innym prostym sposobem jest
zasłonięcie twarzy, wykorzystanie nakrycia głowy
bądź specjalnego „kamuflującego” makijażu.</p>
<p class="futura enter prawniczy">
Mało finezyjnym sposobem walki z monitoringiem
jest zwykły wandalizm (niszczenie) albo oślepianie
kamer (np. poprzez pokrycie ich obiektywów farbą
w sprayu, zalepienie ich taśmą lub zarzucenie
tkaniny). Kamerę można unieszkodliwić laserem,
powodując zniszczenie światłoczułej matrycy. Nie
jest to jednak metoda w 100% skuteczna.</p>
<p class="futura enter prawniczy">
Możliwe jest również tymczasowe oślepienie kamery
za pomocą diody LED, która emituje światło niewidoczne
dla ludzkiego oka, ale rejestrowane przez
kamery. Jeśli taka dioda zostanie umieszczona blisko
twarzy (np. na czapce), to zarejestrowany obraz
będzie przedstawiał twarz jako jeden bardzo jasny
punkt. Wykorzystanie takich diod może być dyskretne,
bo tylko kamera „widzi” oślepiające światło.
Tę metodę oszukiwania kamer rozwinął Isao Echizen
z japońskiego Narodowego Instytutu Informatyki,
który stworzył urządzenie o nazwie Privacy visor.
Są to okulary, na których rozmieszczono diody LED
tak, aby uniemożliwić komputerowe rozpoznawanie
twarzy za pomocą kamer nawet z bliskiej odległości.</p>
				
</div><!-- polcol -->
<p class="akapit">Z prześmiewczą reakcją spotykają się <span class="bold">absurdy związane z działaniem monitoringu</span>.
Przykłady niefortunnego instalowania kamer w różnych miejscach stają się
przedmiotem obrazkowych żartów w Internecie. Rozbawienie wzbudzają szczególnie
kamery obserwujące się nawzajem albo takie, przed którymi po jakimś czasie pojawił
się znak drogowy lub szyld, całkowicie blokując możliwość rejestrowania obrazu.</p> 	   		
   	   			   	   		
<p class="futura">Koniec</p>
   	   			   	  <!--
<div class="fullName center mrgtop40 mrgbottom40">	
<a class="" href="/"><img src="images/kropka_c.svg" alt="kropka_c" width="34" height="34" /></a>	
   </div>
-->  
  			   	   		
   </div>
</div>
<div class="wideText">

<div class="text">
   <div class="col50">
   <h5 class="futura">O przewodniku</h5>
<p class="futura enterdol">„Kamery monitoringu stały się naturalnym elementem naszego życia. Właściwie nikogo już nie dziwi ich obecność w otaczającej przestrzeni. Uważne oko wypatrzy je niemal wszędzie, jednak – małe i niepozorne – zazwyczaj nie zwracają na siebie uwagi. Niby zdajemy sobie sprawę z ich obecności, ale nie czujemy na sobie ich wzroku. Zakładamy, że muszą służyć ważnym celom. Na przykład bezpieczeństwu. W końcu dzięki kamerom jest dużo bezpieczniej. Czyż nie?”. W przewodniku „Życie wśród kamer” postanowiliśmy zmierzyć się z tym i kilkoma innymi mitami dotyczącymi monitoringu. Zebraliśmy w nim informacje o tym, jak działają kamery, do czego są wykorzystywane, na ile są skuteczne, jak wpływają na życie społeczne i jakie problemy mogą się wiązać z ich wykorzystywaniem na masową skalę. Ten przewodnik ma pomóc odnaleźć się w świecie pełnym wszędobylskich kamer. I skłonić do refleksji nad tym, czy chcemy, by było ich wokół jeszcze więcej.</p>
<p class="futura">
Internetowa wersja przewodnika „Życie wśród kamer” jest wersją nieznacznie skróconą. Pełną wersję przewodnika można pobrać w wersji <a target="_blank" href="files/zycie-wsrod-kamer.pdf">PDF</a> lub zamówić w wydaniu papierowym, pisząc do nas maila <a href="mailto:fundacja@panoptykon.org">fundacja@panoptykon.org</a>.</p>
   </div><!-- col50 -->
   <div class="col50">
	   <p class="futura black">Fundacja Panoptykon | <a id="bezzoltego" href="http://www.panoptykon.org">panoptykon.org</a></p>
	   <br>
	   <p class="futura text11">AUTORKA:</p>
		<p class="futura">Małgorzata Szumańska</p>
		<br>
		<p class="futura text11">WSPÓŁPRACA:</p>
		<p class="futura">Marcin Maj</p>
		<br>
		<p class="futura text11">KOREKTA:</p>
		<p class="futura">Urszula Dobrzańska</p>
		<br>
		<p class="futura text11">PROJEKT GRAFICZNY:</p>
		<p class="futura black">Filip Zagórski | <a id="bezzoltego" href="http://www.filipzagorski.com">filipzagorski.com</a></p>
		<br>
		<p class="futura text11">WYKONANIE + KODOWANIE:</p>
		<p class="futura black"><a id="bezzoltego" href="http://www.4mk.pl">4mk.pl</a></p>
		<br>
		<p class="futura">Warszawa 2013</p>
		<img src="images/cc.png" alt="cc" width="73" height="40" />        
		<p class="futura">Publikacja udostępniona na licencji Creative Commons Uznanie autorstwa – Na tych samych warunkach 3.0 Polska</p>
		<br>
		
	  <p class="futura text11">PUBLIKACJA POWSTAŁA DZIĘKI WSPARCIU:</p>
	   <p class="futura">Open Society Foundations</p>
		<a href="http://www.opensocietyfoundations.org"><img src="images/opensocietyfoundations.png" alt="opensocietyfoundations" width="134" height="60" /></a>
		<p class="futura">Fundacji im. Heinricha Boella</p>
		<a href="http://www.boell.org"><img src="images/heinrichbollstiftung.png" alt="heinrichbollstiftung" width="192" height="60" /></a>
		<p class="futura">Fundacji im. Stefana Batorego w ramach programu „Demokracja w Działaniu”</p>
		<a href="http://www.batory.org.pl/"><img src="images/fundacjabatorego.png" alt="fundacjabatorego" width="114" height="101" /></a>
		<br></br>
		<p class=""><a href="/">Powróć do strony głównej przewodnika</a></p>
   </div><!-- col50 -->
</div>
</div>

</div><!-- wrapper -->
</body>
</html>
